subtopic,website,title,date,author,text,url
Society,topontiki.gr,Η μεγάλη σφαγή της Μακρονήσου - Το χρονικό της εν ψυχρώ δολοφονίας των 300 αμετανόητων φαντάρων,4.3.2019,topontiki.gr, Tο χρονικό της δολοφονίας των «αμετανόητων» του Ερυθρού Τάγματος τον Μάρτιο του 1948,http://www.topontiki.gr/article/203428/i-megali-sfagi-tis-makronisoy-hroniko-tis-en-psyhro-dolofonias-ton-300-ametanoiton
Society,topontiki.gr,Εισαγγελέας και αυτόφωρο για όσους πιαστούν να ψήνουν σε πυλωτές και αυλές,9.4.2020,topontiki.gr," Περιπολίες έξω από εκκλησίες αλλά και σε υπαίθριους χώρους, πλατείες, εξοχικές κατοικίες, πιλοτές πολυκατοικιών θα κάνει την Κυριακή του Πάσχα η ΕΛ.ΑΣ. υπό τον φόβο εξάπλωσης του κορονοϊού. αράλληλα, όπως γράψαμε και νωρίτερα, από αύριο ξεκινούν εντατικοί έλεγχοι σε διόδια, λιμάνια, αεροδρόμια και θα επεκταθούν σε πιλοτές πολυκατοικιών, πλατείες και υπαίθριους χώρους ενήμερα του Πάσχα σε μία προσπάθεια της ΕΛ.ΑΣ. να περιορίσει την διασπορά του ιού. Σύμφωνα με πληροφορίες των  dikaiologitikon.gr , ήδη υπάρχει ήδη σχέδιο στην ΕΛ.ΑΣ. με περιπολίες και σε κωμοπόλεις για να αποφευχθούν γλέντια γύρω από τον οβελία. Ειδικό ενδιαφέρον υπάρχει για τους ελέγχους σε πιλοτές κατοικιών ή πολυκατοικιών όπου μπορεί να υπάρχουν μικρές πασχαλινές συνάξεις των κατοίκων τους. Οι χώροι αυτοί θεωρούνται ιδιωτικοί κι οι αστυνομικοί θα προχωρούν σε συστάσεις για τη «διάλυση» των συγκεντρώσεων. Εάν δεν υπάρξει υπακοή των πολιτών μπορεί να υπάρξει κλήση εισαγγελέα, επιβολή προστίμων σε όλους τους παρευρισκομένους ενώ μπορεί να κινηθούν αυτόφωρες διαδικασίες. Στόχος του υπουργείου Υγείας και προσωπικά του εκπροσώπου Σωτήρη Τσιόδρα είναι όταν περάσει το Πάσχα και με την αυστηρή εφαρμογή των μέτρων τα κρούσματα να είναι ακόμα λιγότερα απ' ότι σήμερα. Άλλωστε, όπως έχει τονιστεί σε κάθε ευκαιρία, η πιστή τήρηση των μέτρων από τους πολίτες",http://www.topontiki.gr/article/378491/eisaggeleas-kai-aytoforo-gia-osoys-piastoyn-na-psinoyn-se-pylotes-kai-ayles
Society,topontiki.gr,Ο ποδοσφαιριστής του Ολυμπιακού που ο Κασιδιάρης έστειλε στο εκτελεστικό απόσπασμα,19.11.2019,topontiki.gr, Οι τελευταίες στιγμές του ήρωα του ΕΛΑΣ Νίκου Γόδα,http://www.topontiki.gr/article/214269/o-podosfairistis-toy-olympiakoy-poy-o-kasidiaris-esteile-sto-ektelestiko-apospasma
Society,popaganda.gr,"Ελλάδα-Κορωνοϊός: 10 νέα κρούσματα, 146 θάνατοι μέχρι σήμερα",07.05.2020,popaganda.gr,"Τα νέα κρούσματα που καταγράφηκαν το τελευταίο εικοσιτετράωρο είναι 10 και το σύνολο των κρουσμάτων στη χώρα μας ανέρχεται πλέον στα 2.642 , ανακοίνωσε ο εκπρόσωπος του υπουργείου Υγείας για τον νέο κορονοϊό, Σωτήρης Τσιόδρας. 35 άνθρωποι νοσηλεύονται διασωληνωμένοι σε ΜΕΘ, ενώ 146 έχασαν τη ζωή τους. Κανένας νέος θάνατος σήμερα.",https://popaganda.gr/newstrack/ellada-koronoios-nea-krousmata-thanati-mechri-simera/
Society,popaganda.gr,Αποσύρονται οι διατάξεις του Άρθρου 99 που αφορούν παρεμβάσεις στο κέντρο της Αθήνας,07.05.2020,popaganda.gr,"Η κυβέρνηση, μπροστά στην πιθανότητα το σημερινό έκτακτο Δημοτικό Συμβούλιο του Δήμου Αθηναίων να πάρει αρνητική θέση, απέσυρε τις διατάξεις του Α.99 που αφορούν παρεμβάσεις στο κέντρο της Αθήνας. Συγκεκριμένα το άρθρο προωθούσε την ανεξέλεγκτη δημιουργία ξενοδοχειακών μονάδων, καταργώντας τον περιορισμό κλινών που ισχύει σήμερα και άλλες ρυθμίσεις προστασίας της κατοικίας. Αυτή η εξέλιξη θα έφερνε ακόμα μεγαλύτερες πιέσεις στην κατοικία στο κέντρο της Αθήνας και θα οδηγούσε σε μια ανεξέλεγκτη τουριστικοποίηση. «Η διατύπωση όμως του Υπουργού για επαναφορά των συγκεκριμένων ρυθμίσεων δεν μας αφήνει να εφησυχάσουμε. Για το λόγο αυτό, έχουμε ήδη καταθέσει αίτημα για την συζήτηση της ουσίας των διατάξεων στο επόμενο τακτικό δημοτικό συμβούλιο. Ο Δήμος Αθηναίων οφείλει και πρέπει να τοποθετηθεί. Προφανώς παραμένει στο ακέραιο η αντίθεση μας στον πυρήνα του συγκεκριμένου νομοσχεδίου. Ακριβώς για αυτόν το λόγο η θα ενώσουμε την φωνή μας με αυτή των περιβαλλοντικών οργανώσεων και κοινωνικών κινημάτων σήμερα στις 18:00 στην πλατεία Συντάγματος. Αίτημα μας η άμεση απόσυρση του!», αναφέρει ηΑνοιχτή Πόλη σε ανακοίνωσή της. ",https://popaganda.gr/newstrack/athina-dimos-athinaiwn-ksenodoxeia/
Society,www.periodista.gr,«Μένουμε σπίτι» και τζόγος στην τηλεόραση δεν πάνε μαζί κ.κ. Τσιόδρα και Χαρδαλιά,"Τετάρτη, 08 Απρίλιος 2020",peridista.gr,"Για την πλειονότητα των Ελλήνων η μόνη επαφή των οικογενειών και των μελών τους με τον έξω κόσμο είναι το διαδίκτυο και η τηλεόραση. Και στο μεν διαδίκτυο απαιτείται η συναινετική ενέργεια κάποιου για να διαβάσει ένα άρθρο όμως στην τηλεόραση πριν πατήσεις το τηλεκοντρόλ η διαφήμιση έχει ξεκινήσει. Το φαινόμενο του «βομβαρδισμού» των πολιτών με διαφημίσεις διαδικτυακού τζόγου, που προτρέπουν τους πολίτες να «μείνουν σπίτι» τζογάροντας σε «on-line» καζίνο και κουλοχέρηδες πρέπει να σταματήσει όσο κρατάει η καραντίνα. Είναι υποκρισία στις 18:00 Τσιοδρας και Χαρδαλιας να ανακοινώνουν γραμμές τηλεφωνικής ψυχολογικής υποστήριξης για τους πολίτες (10306) και λίγο αργότερα οι συνεπείς έγκλειστοι να καλούνται να αδειάσουν τις κάρτες και τσέπες τους στο τζόγο. Σίγουρα η τηλεόραση είναι και ένα μέσο που, χτυπήθηκε ιδιαίτερα από άποψη εσόδων, αυτό όμως δεν σημαίνει ότι με γνώμονα το κέρδος μπορεί αυτή την περίοδο να τρέχουν καμπάνιες που καλούν τους πολίτες να βρουν αποκούμπι στον on-line διαδικτυακό τζόγο (καζίνο, φρουτάκια κλπ) σε αμφιβόλου ταυτότητας και νομικής υπόστασης επιχειρήσεις αυτήν την ευαίσθητη περίοδο. Η υποχρεωτική καθήλωση στο σπίτι απεγνωσμένων και ψυχικά ευαίσθητων ανθρώπων τους μετατρέπει σε ""εύκολη λεία"" για «αρπακτικά» που έχουν στόχο την υφαρπαγή των όποιων διαθέσιμων υπόλοιπων των τραπεζικών τους λογαριασμών των, φυσικά με την συναίνεσή τους και «μένοντας σπίτι»… Προσφάτως ακόμα και ο Ευρωπαϊκός Σύνδεσμος εταιριών στοιχηματισμού (EGDA – EUROPEAN GAMING AND BETTING ASSOCIATION) αναγκάστηκε να απευθύνει «συστάσεις» προς τις εταιρίες-μέλη του για την «υπεύθυνη λειτουργία» των υπηρεσιών τους στον on line διαδικτυακό τζόγο. Επίσης η κυβέρνηση Μητσοτάκη και το αρμόδιο Υπουργείο Οικονομικών προ πανδημίας και έχοντας εγκαίρως αναγνωρίσει την κοινωνική ζημιά που προκαλέσει η άκριτη προβολή του διαδικτυακού τζόγου, απαγόρευσε - με Κανονισμό που εκδόθηκε τον περασμένο Ιανουάριο - οποιαδήποτε εμπορική επικοινωνία (διαφήμιση) των τυχερών παιχνιδιών μέσω διαφόρων ιστοσελίδων του διαδικτύου πλην των ιστοσελίδων των νομίμως λειτουργούντων επιχειρήσεων. Η χώρα βρίσκεται σε κατάσταση πολέμου με έναν αόρατο εχθρό. Οι πολίτες κι οι οικογένειες πρέπει να αντέξουν συνθήκες εγκλεισμού που ζούμε και να παραμείνουν υγιείς σωματικά και ψυχικά αλλά και οικονομικά, ώστε όταν περάσει η πανδημία να επανεκκινήσουν το συντομότερο δυνατόν τη ζωή τους για να «πάρει μπρος» η Εθνική μας Οικονομία. Η Ελλάδα δεν έχει την πολυτέλεια να αντέξει «οικογένειες ερείπια» που μπορεί την επόμενη μέρα να επιβιώσουν της πανδημίας αλλά να βρεθούν κατεστραμμένες από τον τζόγο σε συνθήκες εγκλεισμού που εισβάλλει στα σπίτια μας κάθε βράδυ από τους τηλεοπτικούς δέκτες. Η Πολιτεία πρέπει να αντιδράσει άμεσα ώστε τα λόγια του κ. Τσιόδρα και του κ. Χαρδαλιά κάθε απόγευμα να μην μείνουν κενό γράμμα.",http://www.periodista.gr/koinwnia/article/112954/menoume-spiti-kai-tzogos-stin-tileorasi-den-pane-mazi-k-k-tsiodra-kai-chardalia
Society,popaganda.gr,Αντίθετη επί της αρχής με το νομοσχέδιο του υπουργείου Παιδείας η ΕΣΑμεΑ,07.05.2020,popaganda.gr,"«Αντιεπιστημονικό» χαρακτηρίζει η Εθνική Συνομοσπονδία Ατόμων με Αναπηρία το νομοσχέδιο του υπουργείου Παιδείας και εκφράζει την πλήρη επί της αρχής αντίθεσή της επ’ αυτού, με επιστολή της προς την υπουργό, Νίκη Κεραμέως, καθώς το σχέδιο νόμου δεν κάνει καμία αναφορά στους μαθητές με αναπηρία. «Το υπό διαβούλευση σχέδιο νόμου διατηρεί ένα εκπαιδευτικό σύστημα μακριά από κάθε έννοια συμπεριληπτικής εκπαίδευσης, με δομές και προγράμματα που δεν διασφαλίζουν την υποχρεωτική προσβασιμότητα, θεσμοθετώντας ένα σχολείο που απέχει πολύ από το «σχολείο για όλους» και από τις σύγχρονες παιδαγωγικές προσεγγίσεις της εξατομικευμένης υποστήριξης κάθε μαθητή/μαθήτριας και της διαφοροποιημένης διδασκαλίας με στόχο την ενίσχυση των ιδιαίτερων δεξιοτήτων και την κάλυψη των εξατομικευμένων αναγκών όλων των μαθητών». Αυτό επισημαίνει στην επιστολή της η ΕΣΑμεΑ και αναφέρει ότι απουσιάζει αναφορά στους μαθητές με αναπηρία, «λες και είναι “αόρατοι”». Το νομοσχέδιο, συνεχίζει η ΕΣΑμεΑ, «προωθεί αλλαγές μέσα από τις οποίες όχι μόνο δεν συντελείται η οικοδόμηση ενός “Σχολείου για Όλους” με βάση τη φιλοσοφία της συμπερίληψης, αλλά εντείνονται οι εκπαιδευτικές ανισότητες, η περιθωριοποίηση και ο αποκλεισμός πολλών χιλιάδων μαθητών και ιδιαίτερα των περισσότερο ευάλωτων, που είναι οι μαθητές και οι μαθήτριες με αναπηρία ή/και Ε.Ε.Α». Αξίζει να σημειωθεί, ότι οι μαθητές με αναπηρία ή/και ειδικές εκπαιδευτικές ανάγκες αποτελούν ένα σημαντικό ποσοστό του μαθητικού πληθυσμού. Σύμφωνα με στοιχεία του πληροφοριακού συστήματος my school που επεξεργάστηκε το Παρατηρητήριο Θεμάτων Αναπηρίας της ΕΣΑμεΑ, ο μαθητικός πληθυσμός με αναπηρία ή/και ειδικές εκπαιδευτικές ανάγκες (με επίσημη γνωμάτευση), ανήλθε το σχολικό έτος 2017-2018 σε 90.743 μαθητές, αποτελώντας το 6.3% του συνολικού μαθητικού πληθυσμού της χώρας. Η ΕΣΑμεΑ αναφέρει, επίσης, ότι τον περασμένο Σεπτέμβριο (2019), στην αξιολόγηση της Ελλάδας από την Επιτροπή του ΟΗΕ για τα Δικαιώματα των Ατόμων με Αναπηρίες, σχετικά με την πρόοδο που έχει επιτευχθεί στην Ελλάδα ως προς την εφαρμογή της Σύμβασης για τα Δικαιώματα των Ατόμων με Αναπηρίες, είχε διατυπωθεί η ανησυχία της Επιτροπής για την απουσία ολοκληρωμένης και σαφούς νομοθεσίας, στρατηγικής και διάθεσης πόρων για τη συμπεριληπτική εκπαίδευση. Το άρθρο 47, είναι η μοναδική πρόβλεψη του νομοσχεδίου για τους μαθητές με αναπηρία ή/και Ε.Ε.Α. Και σύμφωνα με την ΕΣΑμεΑ είναι «εκ διαμέτρου αντίθετο με την επίσημη εκπαιδευτική πολιτική συμπερίληψης και πλήττει ευθέως το δικαίωμα των μαθητών/μαθητριών με αναπηρία ή/και Ε.Ε.Α. να φοιτήσουν στο σχολείο της γειτονιάς τους». «Τα Τμήματα Ένταξης (Τ.Ε.), αντιμετωπίζουν ήδη πολλά προβλήματα επαρκούς στελέχωσης, αλλά και με μεγάλο αριθμό μαθητών». Θέση της ΕΣΑμεΑ είναι πως ο θεσμός των Τ.Ε., «σήμερα δεν αποτελεί θεσμό που διευκολύνει την “ένταξη” των μαθητών με αναπηρίες ή/και με Ε.Ε.Α. και κάθε άλλο παρά προς όφελος των μαθητών με αναπηρία στα Γενικά Σχολεία, αλλά και στα Ειδικά Σχολεία, λειτουργεί. Ο θεσμός των Τ.Ε. χρειάζεται αξιολόγηση, αναθεώρηση, ακόμα και κατάργηση, εφόσον στόχος και επιταγή της Σύμβασης είναι η “συμπεριληπτική εκπαίδευση”». Στην επιστολή της, η ΕΣΑμεΑ καταθέτει τις επισημάνσεις της, μεταξύ άλλων, σχετικά με τα Εργαστήρια Δεξιοτήτων (δεν γίνεται καμία αναφορά ούτε για τον τρόπο διδασκαλίας/λειτουργίας των εργαστηρίων για τους μαθητές με αναπηρία ή/και Ε.Ε.Α., ούτε όμως και για τα εργαστήρια αυτά στα Ειδικά Σχολεία), την απουσία αναλυτικών προγραμμάτων εκπαίδευσης, βάσει εξατομίκευσης των αναγκών των μαθητών, την απουσία αναφοράς για την αξιολόγηση, προαγωγή και απόλυση των μαθητών με αναπηρία ή/και με Ε.Ε.Α. και των μαθητών με Παράλληλη Στήριξη, την προφορική βαθμολογία τετραμήνων στο λύκειο (η ΕΣΑμεΑ ζητά να εκσυγχρονιστούν και να είναι απόλυτα προσβάσιμα και σε άτομα με αναπηρία όλα τα μέσα και οι υλικοτεχνικές υποδομές με τις οποίες υποστηρίζεται η ερευνητική εργασία), τα θέματα πρόσληψης αναπληρωτών εκπαιδευτικών και μελών ΕΕΠ και ΕΒΠ και τις μετεγγραφές φοιτητών.",https://popaganda.gr/newstrack/antitheti-epi-tis-archis-me-to-nomoschedio-tou-ipourgiou-pedias-i-esamea/
Society,popaganda.gr,Μητσοτάκης: Εφικτό το άνοιγμα της εστίασης από 1η Ιουνίου,07.05.2020,popaganda.gr,"«Εφόσον συνεχίσουμε να πηγαίνουμε όπως έχουμε κινηθεί τον τελευταίο μήνα, ως προς τα επιδημιολογικά δεδομένα, το άνοιγμα της εστίασης με αυτές τις προϋποθέσεις την 1η Ιουνίου είναι κάτι το οποίο είναι απολύτως εφικτό», τόνισε ο Κυριάκος Μητσοτάκης στη σύσκεψη που έγινε μέσω τηλεδιάσκεψης για την προετοιμασία της άρσης των περιοριστικών μέτρων στην εστίαση. Όπως αναφέρουν κυβερνητικές πηγές, κύριο θέμα συζήτησης ήταν η διατήρηση των θέσεων εργασίας και του τζίρου των επιχειρήσεων του κλάδου, ενόψει της επαναλειτουργίας τους, πάντα με την τήρηση των κανόνων που θέτει η Υγειονομική Επιτροπή. Στο πλαίσιο αυτό συζητήθηκε η αύξηση των τετραγωνικών μέτρων που έχουν τη δυνατότητα να καταλαμβάνουν σε εξωτερικούς δημόσιους χώρους τα συγκεκριμένα καταστήματα, χωρίς βεβαίως να δημιουργείται πρόβλημα στην πρόσβαση των πολιτών σε αυτούς. «Ήθελα να ακούσω τις απόψεις σας για το ζήτημα της επαναλειτουργίας των επιχειρήσεων εστίασης. Εξάλλου αποτελεί κομβικό ορόσημο για την επαναφορά σε μία νέα κανονικότητα. Θέλουμε να δώσουμε στις επιχειρήσεις τις δυνατότητες να μπορούν να επαναλειτουργήσουν, σεβόμενοι απόλυτα τις υγειονομικές υποδείξεις των ειδικών, αλλά μη βάζοντάς τους και τόσο αυστηρούς περιορισμούς που στο τέλος θα καταστήσει ανέφικτη την ίδια την επιχειρηματική δραστηριότητα», ανέφερε ο πρωθυπουργός σημειώνοντας πως έχει μιλήσει με το Δήμαρχο της Αθήνας και αρκετούς Δημάρχους και υπουργούς για το πώς μέσα από νομοθετικές παρεμβάσεις θα δοθεί επέκταση στους ανοιχτούς χώρους εστίασης. «Πάντα με κανόνες που θα σέβονται τα δικαιώματα των πεζών στους δημόσιους χώρους, αλλά δίνοντας ταυτόχρονα και τη δυνατότητα στους καταστηματάρχες να μπορούν να σερβίρουν περισσότερο έξω και πολύ λιγότερο μέσα, τηρώντας τις αποστάσεις που θα μας υποδείξουν οι ειδικοί», υπογράμμισε και συμπλήρωσε: «Και θα πρέπει να καταλήξουμε επίσης, σε συνεννόηση με το Υπουργείο Ανάπτυξης και την Υγειονομική Επιτροπή, στις υποδείξεις μας για τους κλειστούς ημιυπαίθριους χώρους. Πάρα πολλά από τα εστιατόρια σήμερα μπορούν να είναι σε κλειστό χώρο μεν, αλλά από ό,τι καταλαβαίνω χωρίς τζάμια και θα πρέπει να οριοθετήσουμε τις προϋποθέσεις που μπορούν και αυτοί να λειτουργήσουν την επόμενη μέρα». Σύμφωνα με τις ίδιες πηγές κατά τη διάρκεια της συζήτησης ο Πρωθυπουργός έδωσε πέντε βασικές κατευθύνσεις: 1. Τα όποια μέτρα για την επέκταση στους ανοικτούς χώρους θα είναι έκτακτα και θα ισχύσουν για συγκεκριμένο χρονικό διάστημα, 2. Η ευθύνη θα πρέπει να περάσει στους Δήμους, οι οποίοι θα έχουν ευελιξία σχετικά με την εφαρμογή του νέου, προσωρινού πλαισίου, 3. Οι ρυθμίσεις θα αφορούν κυρίως υπαίθριους χώρους, ωστόσο θα υπάρχουν προβλέψεις και για τη λειτουργία των εσωτερικών χώρων, 4. Η αύξηση των τετραγωνικών μέτρων θα γίνει χωρίς αύξηση των δημοτικών τελών και, 5. Δεν θα εμποδίζεται η πρόσβαση των πολιτών στους δημόσιους χώρους.",https://popaganda.gr/newstrack/mitsotakis-efikto-to-anigma-tis-estiasis-apo-1i-iouniou/
Society,www.periodista.gr,Συνεχίζει την επέλαση στην Ελλάδα ο κορωνοϊός - Ραγδαία αύξηση των ασθενών στα νοσοκομεία,"Δευτέρα, 06 Απρίλιος 2020",peridista.gr,"Συνεχίζει την επέλασή του στη χώρα μας ο κορωνοϊός, αφήνοντας πίσω του θύματα και ασθενείς. Σύμφωνα με τα τελευταία δεδομένα, το τελευταίο 48ωρο και έπειτα από τη μικρή αλλά σταθερή υποχώρηση των νέων εισαγωγών την περασμένη εβδομάδα, καταγράφηκε και πάλι αύξηση στους ασθενείς που έχουν προσβληθεί από κορωνοϊό και χρειάζονται νοσηλεία. Σήμερα 283 άνθρωποι νοσηλεύονται με τη νόσο Covid-19 στα νοσοκομεία αποκλειστικής νοσηλείας ασθενών με τη λοίμωξη αυτή, ενώ μέχρι και την περασμένη Παρασκευή νοσηλεύονταν 270. Υπενθυμίζεται ότι σήμερα, ακόμα τρεις συμπολίτες μας έχασαν τη μάχη με τον κορωνοϊό. Ένας 82χρονος που νοσηλευόταν στο Νοσοκομείο Πατρών, ένας 72χρονος που νοσηλευόταν στο Νοσοκομείο Αλεξανδρούπολης και ένας 78χρονος στο Νοσοκομείο «Παπανικολάου» στη Θεσσαλονίκη. Σημειωτέον, πως στην αρχή της περασμένης εβδομάδας, τη Δευτέρα 30 Μαρτίου οι νοσηλευόμενοι ήταν 300. Άρα στο διάστημα από τη Δευτέρα 30 Μαρτίου μέχρι και την Παρασκευή 3 Απριλίου είχε μειωθει σημαντικα ο αριθμός των νοσηλευόμενων. Ασθενής και στην Ελλάδα 101 χρόνων Παράλληλα, και όπως προκύπτει από τα στοιχεία της επιδημιολογικής έκθεσης του Εθνικού Οργανισμού Δημόσιας Υγείας (ΕΟΔΥ) βρίσκονται διασωληνωμένοι 93 ασθενείς, από τους οποίους οι 43 ανήκουν στην ηλικιακή ομάδα 40-64 χρόνων και οι 50 είναι ηλικίας άνω των 65 χρόνων. Επίσης, από την έκθεση προκύπτει αυτό που υπογραμμίζουν πάντα οι ειδικοί, αναφορικά με τα... τυφλά χτυπήματα του κορωνοϊού, γεγονός που μεταφράζεται σε κρούσματα που ταξινομούνται σε κάθε ηλικία. Από τα 1.735 κρούσματα, τα 48 ταξινομούνται στην ηλικιακή ομάδα 0-17 χρόνων, τα 507 στην ομάδα 18-39 χρόνων, τα 739 ειναι στην ηλικία 40-64 χρόνων και τα 345 είναι στην ηλικία άνω των 65 χρόνων. Η μέση ηλικία των κρουσμάτων είναι 46 έτη, ωστόσο επισημαίνεται στην έκθεση πως το εύρος ηλικιών είναι από 0 έως και 101 χρόνων! Αυτο σημαίνει πως και στην Ελλάδα καταγράφεται ασθενής υπερήλικας όπως και στην Ιταλία που νόσησε λόγω κορωνοϊού και κατάφερε να τον αντιμετωπίσει. Σε ό,τι αφορά τα θύματα έχουν ηλικία από 39 εως 95 χρόνων. Σύμφωνα με τον τελευταίο απολογισμό από το υπουργείο Υγείας που ανακοινώθηκε την Κυριακή, υπενθυμίζεται ότι: - ο συνολικός αριθμός των κρουσμάτων ανέρχεται σε 1.735 - Το 54,9% αφορά άνδρες, ενώ από αυτά 352 (20,3%) θεωρούνται σχετιζόμενα με ταξίδι από το εξωτερικό και 617 (35.6%) είναι σχετιζόμενα με ήδη γνωστό κρούσμα. - Η διάμεση ηλικία των διασωληνωμένων ασθενών είναι τα 65 έτη. 21 (22,6%) είναι γυναίκες και οι υπόλοιποι άνδρες. To 68,8% έχει υποκείμενο νόσημα ή είναι ηλικιωμένοι 70 ετών και άνω. - Δέκα 10 ασθενείς έχουν εξέλθει από τις ΜΕΘ. - Από τους 76 καταγεγραμμένους θανάτους στη χώρα, οι 21 ήταν γυναίκες και οι υπόλοιποι άνδρες. - Έχουν συνολικά ελεγχθεί 25.453 κλινικά δείγματα. protothema.gr",http://www.periodista.gr/koinwnia/article/112917/sunechizei-tin-epelasi-stin-ellada-o-koronoios-ragdaia-auxisi-ton-asthenon-sta-nosokomeia
Society,www.periodista.gr,"Κορωνοϊός: 77 νέα κρούσματα, 1.832 συνολικά, 81 θάνατοι","Τρίτη, 07 Απρίλιος 2020",peridista.gr,"Τα νέα κρούσματα που καταγράφηκαν το τελευταίο εικοσιτετράωρο είναι 77 και το σύνολο των κρουσμάτων στη χώρα μας ανέρχεται πλέον στα 1.832, ανακοίνωσε ο εκπρόσωπος του υπουργείου Υγείας για τον κορονοϊό, Σωτήρης Τσιόδρας. 90 νοσηλεύονται διασωληνωμένοι σε ΜΕΘ, ενώ 81 είναι οι συμπολίτες μας που έχασαν τη ζωή τους. Ν. Χαρδαλιάς: Έως 27 Απριλίου ισχύουν πλήρως τα περιοριστικά μέτρα χωρίς απολύτως καμία χαλάρωση Μέχρι σήμερα 23.356 συμπολίτες μας είτε έχουν έρθει από το εξωτερικό είτε αποτελούν στενές επαφές έχουν τεθεί σε καραντίνα σε ολόκληρη την επικράτεια, ανέφερε κατά τη σημερινή ενημέρωση για τον κορονοϊό ο υφυπουργός Πολιτικής Προστασίας και Διαχείρισης Κρίσεων, Νίκος Χαρδαλιάς. Σημείωσε επίσης ότι αυτή τη στιγμή με δεδομένο ότι η μεγάλη πλειονότητά τους έχει ολοκληρώσει τα 14ήμερα που όφειλαν, βρίσκονται σε καραντίνα 6.645 που έχουν επιστρέψει από το εξωτερικό και 1.059 στενές επαφές κρουσμάτων. Ενημέρωσε ότι μέχρι σήμερα έχουν επαναπατριστεί 2.062 συμπολίτες μας. Επανέλαβε εκ νέου το μήνυμα ότι τίποτα δεν έχει κριθεί ακόμα και επισήμανε ότι μέχρι τις 27 Απριλίου ισχύουν πλήρως τα περιοριστικά μέτρα χωρίς απολύτως καμία χαλάρωση.",http://www.periodista.gr/koinwnia/article/112946/koronoios-77-nea-krousmata-1-832-sunolika-81-thanatoi
Society,popaganda.gr,Δικαίωση για τον Βασίλη Δημάκη,07.05.2020,popaganda.gr,"Κατόπιν επικοινωνίας του συνηγόρου του Βασίλη Δημάκη, Θανάση Καμπαγιάννη, με το Υπουργείο Προστασίας του Πολίτη, κοινοποιήθηκε έγγραφο με το ακόλουθο περιεχόμενο: “Το Συμβούλιο των Φυλακών Γρεβενών κάνει δεκτό το αίτημα του κρατούμενου, ήτοι τη μεταγωγή του σε κατάστημα κράτησης πλησίον του ακαδημαϊκού ιδρύματος στο οποίο σπουδάζει”. Ο δικηγόρος του έγραψε σε ανάρτησή του στο facebook: «ΔΑΚΡΥΑ ΧΑΡΑΣ, Ο ΒΑΣΙΛΗΣ ΝΙΚΗΣΕ! Μετά από ένα δραματικό εξάωρο, ο Βασίλης Δημάκης ενημέρωσε τηλεφωνικά τον συνήγορό του Θανάση Καμπαγιάννη ότι αποφασίστηκε από το Συμβούλιο των Φυλακών Γρεβενών η μεταγωγή του στις φυλακές Κορυδαλλού για εκπαιδευτικούς λόγους, όπως αιτούταν. Ο Βασίλης ετοιμάζει την Δήλωση Λήξης της απεργίας πείνας και δίψας που θα αναρτηθεί άμεσα μόλις φτάσει στα χέρια μας! Η ζωή νίκησε, Ο ΒΑΣΙΛΗΣ ΝΙΚΗΣΕ!»",https://popaganda.gr/newstrack/dikeosi-gia-ton-vasili-dimaki/
Society,www.periodista.gr,"Στους 15 οι νεκροί από κορονοϊό στην Ελλάδα, 94 νέα κρούσματα","Κυριακή, 22 Μάρτιος 2020",peridista.gr,"Ανακοινώθηκαν 94 νέα επιβεβαιωμένα κρούσματα κορονοϊού SARS-CoV-2 στη χώρα μας. Ο συνολικός αριθμός των επιβεβαιωμένων κρουσμάτων ανέρχεται σε 624. Τα περισσότερα επιβεβαιωμένα εξακολουθούν να είναι στην Αθήνα. 55,7% των επιβεβαιωμένων κρουσμάτων είναι άνδρες. 124 ασθενείς νοσηλεύονται, εκ των οποίων 34 είναι διασωληνωμένοι. Η πλειονότητα των πολιτών που νοσηλεύονται έχει σοβαρά υποκείμενα νοσήματα. Ο μέσος όρος ηλικίας των νοσηλευόμενων είναι τα 64 έτη και των διασωληνωμένων τα 67 έτη. Οι συμπολίτες μας που έχουν καταλήξει από το νέο ιό είναι 15. 14 από αυτούς είχαν σοβαρά υποκείμενα νοσήματα. Οι 12 ήταν άντρες και οι 3 γυναίκες. Ο μέσος όρος ηλικίας των συμπολιτών μας που κατέληξαν ήταν τα 77 έτη. Τέλος, 19 συμπολίτες μας έχουν πάρει εξιτήριο από το νοσοκομείο. Την ανακοίνωση υπογράφει ο Καθηγητής Σωτήρης Τσιόδρας, εκπρόσωπος Υπουργείου Υγείας για τον κορονοϊό",http://www.periodista.gr/koinwnia/article/112613/stous-15-oi-nekroi-apo-koronoio-stin-ellada-94-nea-krousmata
Society,popaganda.gr,"Κορωνοϊός: 15 νέα κρούσματα, 140 θάνατοι συνολικά",07.05.2020,popaganda.gr,"Τα νέα κρούσματα που καταγράφηκαν το τελευταίο εικοσιτετράωρο είναι 15 και το σύνολο των κρουσμάτων στη χώρα μας ανέρχεται πλέον στα 2.591, ανακοίνωσε ο εκπρόσωπος του υπουργείου Υγείας για τον νέο κορονοϊό, Σωτήρης Τσιόδρας. 38 νοσηλεύονται διασωληνωμένοι σε ΜΕΘ, ενώ 140 είναι οι συμπολίτες μας που έχασαν τη ζωή τους. Αξίζει να σημειωθεί ότι 74 ασθενείς, έχουν εξέλθει των ΜΕΘ και συνολικά 1374 έχουν αναρρώσει.",https://popaganda.gr/newstrack/koronoios-15-nea-krousmata-140-thanati-sinolika/
Society,popaganda.gr,Τα μέτρα της ΕΛΑΣ για την Πρωτομαγιά,07.05.2020,popaganda.gr,"«Ανάλογα με τα αυστηρά αστυνομικά μέτρα που είχαν ληφθεί το Πάσχα για την αποφυγή εξάπλωσης του κορονοϊού είναι αυτά για το τριήμερο της Πρωτομαγιάς», τονίζουν στο Αθηναϊκό – Μακεδονικό Πρακτορείο Ειδήσεων πηγές του Αρχηγείου της ΕΛ.ΑΣ. Περίπου 3.000 αστυνομικοί θα είναι στους δρόμους για την αποφυγή των μετακινήσεων εκτός τόπου κατοικίας, των άσκοπων μετακινήσεων, αλλά και την αποφυγή καταστάσεων συνωστισμού, με τα πρόστιμα να παραμένουν τα ίδια. Ειδικότερα, 300 ευρώ για όσους προσπαθήσουν να μετακινηθούν εκτός περιφερειακής ενότητας και σε ορισμένες περιπτώσεις αφαίρεση στοιχείων κυκλοφορίας οχημάτων για 60 ημέρες και 150 ευρώ για άσκοπες μετακινήσεις. Παράλληλα, υπενθυμίζεται ότι δεν επιτρέπεται δημόσια συγκέντρωση άνω των 10 ατόμων, με το πρόστιμο σε αυτή την περίπτωση να ανέρχεται σε 1.000 ευρώ ανά άτομο. Το τριήμερο της Πρωτομαγιάς που χαρακτηρίζεται ιδιαίτερο κρίσιμο από την Πολιτική Προστασία και τους λοιμωξιολόγους, λίγο πριν από την σταδιακή άρση των περιοριστικών μέτρων, στις 4 Μαΐου, η ΕΛ.ΑΣ, όπως αναφέρουν πηγές της, θα κάνει ό,τι είναι εφικτό για την αποφυγή του κινδύνου που ελλοχεύει για την εξάπλωση του κορονοϊού. Συγκεκριμένα, αστυνομικοί θα βρίσκονται σε όλα τα διόδια, αλλά και τους παράδρομους των εθνικών οδών, πραγματοποιώντας αυστηρούς ελέγχους σε όλα ανεξαιρέτως τα οχήματα, στην Αττική οδό, καθώς και σε όλους τους οδικούς άξονες της Αττικής, αποτρέποντας έτσι άσκοπες μετακινήσεις πολιτών. Ταυτόχρονα, αστυνομικοί θα περιπολούν συνεχώς στους δρόμους και όπου χρειάζεται θα κάνουν συστάσεις για αποφυγή συγκεντρώσεων. Επίσης, για ακόμη μια φορά, θα πετούν τα drones της ΕΛ.ΑΣ και έτσι το Κέντρο Επιχειρήσεων θα έχει συνεχώς αναλυτική εικόνα για την κατάσταση που επικρατεί σε διάφορες περιοχές. Όσον αφορά τώρα σε διαδηλώσεις για την Εργατική Πρωτομαγιά, αστυνομικοί θα κάνουν συστάσεις προκειμένου να τηρούνται αποστάσεις ασφαλείας μεταξύ των ατόμων που θα συμμετέχουν σε αυτές. Όπως επισημαίνουν χαρακτηριστικά πηγές του Αρχηγείου της ΕΛ.ΑΣ στο ΑΠΕ – ΜΠΕ «όσο μειώνονται τα μέτρα και οι περιορισμοί, τόσο αυξάνεται το μερίδιο της ατομικής ευθύνης όλων μας»…",https://popaganda.gr/newstrack/ta-metra-tis-elas-gia-tin-protomagia/
Society,popaganda.gr,Το πρόγραμμα των Πανελλαδικών Εξετάσεων,07.05.2020,popaganda.gr,"Ανακοινώθηκε το πρόγραμμα των Πανελλαδικών Εξετάσεων 2020, μία ημέρα αφότου έγινε γνωστή η ημερομηνία έναρξής τους, στις 15 Ιουνίου για τα Γενικά Λύκεια και στις 16 Ιουνίου για τα Επαγγελματικά. Το πρώτο μάθημα στο οποίο θα εξεταστούν οι υποψήφιοι είναι η Νεοελληνική Γλώσσα και Λογοτεχνία (Γενικής Παιδείας) για τα ΓΕΛ και τα Νέα Ελληνικά (Γενικής Παιδείας) για τα ΕΠΑΛ. Υπενθυμίζεται ότι φέτος οι υποψήφιοι των ΓΕΛ θα δώσουν εξετάσεις και με το νέο σύστημα (εξέταση στο μάθημα της Κοινονιωλογίας αντί Λατινικών και απουσία συντελεστών βαρύτητας στις βαθμολογίες των μαθημάτων, οι διαφορές μεταξύ άλλων) και με το παλιό. Έτσι, οι υποψήφιοι που θα εξεταστούν με το ΝΕΟ σύστημα, στις 17/6 θα εξεταστούν στα Αρχαία Ελληνικά (Ομάδα Προσανατολισμού Ανθρωπιστικών Σπουδών) και στα Μαθηματικά (Ομάδες Προσανατολισμού Θετικών Σπουδών και Σπουδών Οικονομίας και Πληροφορικής). Στη συνέχεια, στις 19/6 θα εξεταστούν στη Βιολογία (Ομάδα Προσανατολισμού Σπουδών Υγείας) και στην Κοινωνιολογία (Ομάδα Προσανατολισμού Ανθρωπιστικών Σπουδών). Ακολουθούν, η εξέταση στη Φυσική στις 22/6 (Ομάδες Προσανατολισμού Θετικών Σπουδών και Σπουδών Υγείας) και στις 24/6 στην Ιστορία και την Πληροφορική, των Ομάδων Προσανατολισμού Ανθρωπιστικών Σπουδών και Σπουδών Οικονομίας και Πληροφορικής αντίστοιχα. Το πρόγραμμα ολοκληρώνεται με την εξέταση στις 26/6 στην Χημεία (ΟΠ Θετικών Σπουδών και Σπουδών Υγείας) και την Οικονομία (ΟΠ Σπουδών Οικονομίας και Πληροφορικής). Οι υποψήφιοι των ΓΕΛ που θα δώσουν με το ΠΑΛΙΟ σύστημα, θα έχουν κατά βάση κοινό πρόγραμμα με όσους δώσουν με το νέο. Εξαίρεση, στις 22/6 θα πραγματοποιηθεί η εξέταση των Λατινικών (ΟΠ Ανθρωπιστικών Σπουδών), στις 24/6 η εξέταση του μαθήματος «Ανάπτυξη Εφαρμογών σε Προγραμματιστικό Περιβάλλον» (ΟΠ Σπουδών Οικονομίας και Πληροφορικής) και στις 26/6 η εξέταση του μαθήματος «Αρχές Οικονομικής Θεωρίας» (ΟΠ Σπουδών Οικονομίας και Πληροφορικής). Σε ό,τι αφορά τα ΕΠΑΛ, μετά την εξέταση των Νέων Ελληνικών (16/6), θα πραγματοποιηθεί η εξέταση στα Μαθηματικά (‘Αλγεβρα) στις 18/6. Στη συνέχεια, από τις 20 έως και τις 30/6 θα πραγματοποιηθούν οι εξετάσεις στα μαθήματα ειδικότητας. Ως ώρα έναρξης εξέτασης ορίζεται η 08:30 και είναι κοινή για τους υποψηφίους. Οι υποψήφιοι πρέπει να προσέρχονται στις αίθουσες εξέτασης μέχρι τις 08.00 και η διάρκεια εξέτασης κάθε μαθήματος είναι τρεις (3) ώρες. Εξαίρεση, το μάθημα ειδικότητας: Αρχιτεκτονικό Σχέδιο (ΕΠΑΛ), για το οποίο η διάρκεια εξέτασης είναι τέσσερις (4) ώρες. Σημειώνεται ότι ακόμα αναμένεται το πρόγραμμα των Ειδικών Μαθημάτων. Ένα ακόμη βήμα, η ανακοίνωση του αριθμού εισακτέων. Παρ’όλο που η ανακοίνωση του ακριβή αριθμού δεν έχει γίνει από πλευράς υπουργείου, ωστόσο η υπουργός, Νίκη Κεραμέως, στην πρόσφατη συνέντευξη Τύπου που παραχώρησε διαδικτυακά είχε αναφέρει ότι δεν θα υπάρξει μεγάλη αλλαγή σε σχέση με τον περυσινό.",https://popaganda.gr/newstrack/to-programma-ton-panelladikon-exetaseon/
Society,popaganda.gr,Νέα μέτρα στήριξης εργαζομένων & επιχειρήσεων – Δίχτυ προστασίας 24 δισ. στην οικονομία,07.05.2020,popaganda.gr,"Ενα νέο πακέτο, στοχευμένων αυτήν τη φορά, μέτρων, μεταξύ των οποίων είναι και η παράταση έως το τέλος Ιουλίου του καθεστώτος προστασίας της α’ κατοικίας, αλλά και η υποστήριξη, μέσω επιδότησης, δανειοληπτών ακόμη και με εξυπηρετούμενα δάνεια που επλήγησαν από την πανδημία, ανακοίνωσε ο υπουργός Οικονομικών Χρήστος Σταϊκούρας, στο πλαίσιο της δεύτερης φάσης οικονομικής αντιμετώπισης της υγειονομικής κρίσης, με τη σταδιακή άρση των περιορισμών από την προσεχή Δευτέρα. Ειδικότερα, ο υπουργός ανακοίνωσε ότι: 1. Η αποζημίωση ειδικού σκοπού θα συνεχιστεί για όσους εργαζόμενους παραμείνουν σε καθεστώς προσωρινής αναστολής της σύμβασής τους, σε συνάρτηση με το χρονικό διάστημα που θα διαρκέσει η αναστολή. Οι επιχειρήσεις που θα κάνουν χρήση του μέτρου αυτού, υποχρεούνται να μην προβούν σε μειώσεις του προσωπικού τους, ώστε να διασφαλίζεται η διατήρηση των θέσεων εργασίας και του είδους της σύμβασης εργασίας. 2.Οι αναστολές βεβαιωμένων οφειλών προς εφορία και ασφαλιστικά ταμεία εξακολουθούν να υφίστανται τον Μάιο για το σύνολο των επιχειρήσεων που έχουν πληγεί έως σήμερα. 3.Η έκπτωση 40% επί του ενοικίου της επιχείρησης, όπως και της α’ κατοικίας και της φοιτητικής κατοικίας τέκνων των εργαζομένων της, συνεχίζει να υφίσταται και τον Μάϊο, για το σύνολο των έως σήμερα πληττόμενων επιχειρήσεων. Για τις επιχειρήσεις που θα ανοίξουν τον Μάιο, το συγκεκριμένο μέτρο δεν θα επαναληφθεί για τους επόμενους μήνες. 4.Θεσπίζεται, ανάλογα και με τη χρονική στιγμή υλοποίησης των σχετικών ευρωπαϊκών αποφάσεων, μηχανισμός υποστήριξης της απασχόλησης με τη μορφή οικονομικής ενίσχυσης της εργασίας, με στόχο την τόνωση των εισοδημάτων των εργαζομένων. Για τον σκοπό αυτό θα αξιοποιηθεί πρωτίστως το νέο ευρωπαϊκό πρόγραμμα SURE. 5.Δρομολογείται εντός των επόμενων δύο μηνών μία δεύτερη «επιστρεπτέα προκαταβολή», όπου μπορούν να συμμετάσχουν όλες οι επιχειρήσεις. Σημειώνεται ότι, στην α’ φάση της «επιστρεπτέας προκαταβολής» περισσότερες από 90.000 επιχειρήσεις- με 430.000 εργαζόμενους- που έκλεισαν με κρατική εντολή ή επλήγησαν, εκτιμάται ότι θα ενισχυθούν έως το τέλος της επόμενης εβδομάδας με περίπου 1 δισ. ευρώ. Από αυτές, η συντριπτική πλειονότητα (το 99%) απασχολεί έως 50 εργαζόμενους. Οι συγκεκριμένες, πολύ μικρές, μικρές οι μεσαίες επιχειρήσεις θα εισπράξουν ποσά τουλάχιστον της τάξης των 2.000 ευρώ, των 4.000 ευρώ, των 8.000 ευρώ και των 15.000 ευρώ, ανάλογα με τον αριθμό των εργαζομένων τους. 6.Υλοποιούνται εντός του Μαΐου στοχευμένες κλαδικές πολιτικές σε τομείς που υφίστανται τα μεγαλύτερα οικονομικά πλήγματα, όπως είναι, ενδεικτικά, ο τουρισμός, οι μεταφορές και τμήματα του πρωτογενούς τομέα. 7.Παρατείνεται η προστασία της α’ κατοικίας- με τα χαρακτηριστικά του υφιστάμενου νόμου- για 3 ακόμη μήνες, έως το τέλος του Ιουλίου. Στο σημείο αυτό, ο κ. Σταϊκούρας ανέφερε πως ο υφιστάμενος νόμος για την προστασία της α’ κατοικίας ψηφίστηκε την 1η Απριλίου 2019 και ενεργοποιήθηκε τον Ιούλιο 2019. Ο νόμος αυτός προστατεύει την α’ κατοικία για όσους είχαν «κόκκινο δάνειο» έως τις 31 Δεκεμβρίου 2018 και δεν προστατεύει τους μεταγενεστέρους «κόκκινους δανειολήπτες». Εντούτοις, είπε ο υπουργός, παρά τις πολλές και σημαντικές βελτιώσεις που επήλθαν στο μεσοδιάστημα των παρατάσεων- νομοθετικές και λειτουργικές- και την άμεση ενεργοποίηση της κρατικής επιδότησης για την προστασία των ευάλωτων πολιτών, το πλαίσιο προστασίας δεν έχει τα προσδοκώμενα αποτελέσματα. Συγκεκριμένα, έως το τέλος του Μαρτίου, υποβλήθηκαν στην ηλεκτρονική πλατφόρμα μόλις 3.198 αιτήσεις, όταν οι δυνητικοί δικαιούχοι, σύμφωνα με τα στοιχεία των τραπεζικών ιδρυμάτων, είναι περίπου 90.000. Την ίδια χρονική περίοδο- από τον Ιούλιο 2019 έως τον Μάρτιο 2020, ρυθμίστηκαν διμερώς με τράπεζες και διαχειριστές δανείων, συνολικά περίπου 210.000 δάνεια. Ο υπουργός Οικονομικών επεσήμανε ότι «η κουλτούρα πληρωμών πρέπει να διατηρηθεί και να ενισχυθεί». Πρόσθεσε, όμως, πως συνυπολογίζοντας ότι εξαιτίας της υγειονομικής κρίσης οι δυνητικοί δικαιούχοι αδυνατούν να υλοποιήσουν τις διαδικασίες υποβολής αίτησης, καθώς και τη νέα οικονομική πραγματικότητα, η κυβέρνηση ενσωμάτωσε στην δρομολογούμενη Πράξη Νομοθετικού Περιεχομένου διάταξη για την παράταση του υφιστάμενου πλαισίου έως το μέχρι τέλος Ιουλίου. Προκειμένου να δοθεί μια τελευταία ευκαιρία αξιοποίησής του σε όσους το επιθυμούν. Παράλληλα, δρομολογείται και θα υλοποιηθεί ένα νέο πρόγραμμα υποστήριξης δανειοληπτών. Στο συγκεκριμένο πρόγραμμα, το κράτος θα επιδοτεί, για ορισμένο χρονικό διάστημα, σημαντικό μέρος των μηνιαίων δόσεων όσων πλήττονται από τις συνέπειες του κορoνοϊού και έχουν δάνεια με υποθήκη στην α’ κατοικία. Το πρόγραμμα θα καλύπτει όλα τα «κόκκινα δάνεια», τόσο αυτά που δημιουργήθηκαν πριν το τέλος του 2018, όσο και αυτά που μεταγενέστερα προέκυψαν έως σήμερα για τους πολίτες που επλήγησαν από τις συνέπειες της υγειονομικής κρίσης. Καλύπτει, παράλληλα, και τα εξυπηρετούμενα δάνεια όλων των πολιτών που επλήγησαν από την πανδημία. Ενώ, θέτει δικλείδες ασφαλείας, ώστε να μην επωφεληθούν της επιδότησης οι στρατηγικοί κακοπληρωτές. Έτσι, είπε ο υπουργός Οικονομικών, το κράτος αναλαμβάνει με συγκεκριμένες και διορατικές πρωτοβουλίες, για ένα χρονικό διάστημα, ένα μεγάλο μέρος των υποχρεώσεων των δανειοληπτών που έχουν πληγεί από την πανδημία του κορoνοϊού. Ειδικότερα, με το νέο πρόγραμμα, εν μέσω της πανδημίας του κορoνοϊού, επιπροσθέτως προς την παράταση του υφιστάμενου πλαισίου: 1ον.Ενισχύονται, για πρώτη φορά, οι συνεπείς δανειολήπτες με εξυπηρετούμενα δάνεια, οι οποίοι έχουν πληγεί από την πανδημία. 2ον.Υποστηρίζεται το σύνολο των δανειοληπτών που επλήγησαν από την υγειονομική κρίση και έχουν «κόκκινο» δάνειο, ακόμη και μετά το τέλος του 2018. 3ον.Καλλιεργείται η κουλτούρα πληρωμών. 4ον.Αποτρέπεται η εκμετάλλευση του νέου πλαισίου από στρατηγικούς κακοπληρωτές. 5ον.Περιορίζεται ο κίνδυνος δημιουργίας μιας νέας γενιάς «κόκκινων» δανείων. 6ον.Ενισχύεται η κοινωνική συνοχή. 7ον.Καλύπτονται πολλαπλάσιοι δανειολήπτες σε σχέση με το υφιστάμενο πλαίσιο. Ο κ. Σταϊκούρας έκανε ειδική αναφορά και στα μέτρα που έχουν ήδη ληφθεί έως σήμερα, λέγοντας ότι το συνολικό κόστος των μέτρων που βρίσκονται σε εφαρμογή ή θα υλοποιηθούν το προσεχές διάστημα ανέρχεται σε περίπου 12,5 δισ. ευρώ, και η προστιθέμενη αξία τους σε 17,5 δισ. ευρώ. Στο συγκεκριμένο πλαίσιο: *Ήδη έχει καταβληθεί η έκτακτη οικονομική ενίσχυση των 800 ευρώ σε 800.000 μισθωτούς. Την επόμενη εβδομάδα, θα καταβληθεί και σε άλλες, ειδικές κατηγορίες πολιτών. *Σήμερα πιστώθηκε η έκτακτη οικονομική ενίσχυση των 800 ευρώ σε 374.000 ελεύθερους επαγγελματίες. Ακολουθεί τις επόμενες ημέρες η καταβολή και για τους υπόλοιπους, μετά από έλεγχο των αιτήσεων. *Πιστώθηκε η έκτακτη οικονομική ενίσχυση των 600 ευρώ σε 155.000 επιστήμονες. Ενώ, άνοιξε το σύστημα και για τους υπόλοιπους δικαιούχους των σχετικών κλάδων. *Καταβάλλονται επιδόματα ανεργίας και υλοποιούνται ενεργητικές πολιτικές απασχόλησης σε 500.000 ανέργους και μακροχρόνια ανέργους. *Καταβλήθηκε Δώρο Πάσχα σε 114.000 συμπατριώτες μας στο χώρο της υγείας και στον τομέα της πολιτικής προστασίας. Με αποτέλεσμα, είπε ο κ. Σταϊκούρας, στην πρώτη φάση αντιμετώπισης της κρίσης το κράτος κατέβαλε έκτακτη οικονομική ενίσχυση σε περισσότερους από 2.000.000 πολίτες, προστατεύοντας ταυτόχρονα και την απασχόληση. Επιπλέον, επιστρατεύεται κάθε διαθέσιμο χρηματοδοτικό μέσο, όπως είναι η «επιστρεπτέα προκαταβολή», εγγυοδοτικοί μηχανισμοί, επιδοτήσεις επιτοκίου, κεφάλαια κίνησης, προκειμένου να τονωθεί η ρευστότητα των επιχειρήσεων. Σε αυτό το πλαίσιο μέτρων θα προστεθούν το επόμενο διάστημα νέες πρόνοιες που συνδέονται και με την αξιοποίηση ευρωπαϊκών ταμείων, όπως είναι: *η ενίσχυση της απασχόλησης μέσω του ευρωπαϊκού προγράμματος SURE, *η αξιοποίηση εγγυοδοτικών εργαλείων της Ευρωπαϊκής Τράπεζας Επενδύσεων, *το νέο πλαίσιο επιδότησης των δανειοληπτών που έχουν πληγεί από τον κορονοϊό, *η ενίσχυση κλάδων της οικονομίας, όπου απαιτείται, έως το τέλος του έτους. Το συνολικό κόστος των μέτρων εκτιμάται ότι θα διαμορφωθεί στα 24 δισ. ευρώ. Χαρακτηρίζοντας, τέλος, την επανεκκίνηση της οικονομίας- όχι μόνο στην Ελλάδα αλλά και διεθνώς- ένα άκρως απαιτητικό και δύσκολο στοίχημα (απαιτητικό, διότι η ύφεση που θα αφήσει πίσω της η πανδημία θα είναι βαθιά και δύσκολο, διότι η επίτευξή του θα εξαρτηθεί από την εξέλιξη της υγειονομικής κρίσης, την πιθανή μελλοντική επανάληψή της και την ταχύτητα εύρεσης κατάλληλης ιατρικής αντιμετώπισης του ιού), ο υπουργός είπε ότι «ωστόσο, οι αντιξοότητες αυτές δεν μας καταβάλλουν». Μετά την κρίση, ανέφερε, οι μηχανές της οικονομίας πρέπει να ξαναπάρουν μπροστά, το συντομότερο και με τη μέγιστη δυνατή ισχύ, ώστε σταδιακά να ανακτηθεί η δυναμική που είχε αναπτύξει η ελληνική οικονομία στις αρχές του 2020. Και κατέληξε λέγοντας πως το βάρος της επανεκκίνησης της οικονομίας να επιμεριστεί, με αίσθημα δικαίου και αλληλεγγύης, μεταξύ κράτους, επιχειρήσεων και κοινωνίας. «Το κράτος θέτει τις βάσεις για την επανέναρξη της οικονομικής δραστηριότητας. Η επιχειρηματική κοινότητα οφείλει να αξιοποιήσει με αποτελεσματικότητα και κοινωνική υπευθυνότητα την κρατική συνδρομή, να ενισχύσει την ανταγωνιστική της θέση, διασφαλίζοντας ταυτόχρονα τις θέσεις απασχόλησης. Η κοινωνία, από την πλευρά της, καλείται να διατηρήσει τη συνοχή και την υπευθυνότητα που επέδειξε στη διάρκεια της υγειονομικής κρίσης, συμμετέχοντας στη διαφύλαξη της κουλτούρας πληρωμών», ανέφερε χαρακτηριστικά.",https://popaganda.gr/newstrack/nea-metra-stirixis-ergazomenon-epichiriseon-dichti-prostasias-24-dis-stin-ikonomia/
Society,tanea.gr,Τουρκική γιάφκα στα Σεπόλια: Οπλοστάσιο για πόλεμο με αντιαρματικά και καλάσνικοφ,19 Μαρτίου 2020 | 17:52,tanea.gr,"Δυο αντιαρματικά, μεγάλος αριθμός καλάσνικοφ και χειροβομβίδων όπως και άλλο πολεμικό υλικό άγνωστης προέλευσης – πιθανόν προέρχονται από την Συρία – βρέθηκε στο διαμέρισμα της οδού Αυλώνος στα Σεπόλια. Το συγκεκριμένο διαμέρισμα φέρεται να ανήκει σε μέλη του Επαναστατικού Λαϊκού Aπελευθερωτικού Κόμματος-Mετώπου DHKP-C της Τουρκίας και οι οποίοι φέρεται να σχεδίαζαν νέο κύκλο επιθέσεων στη γειτονική χώρα. Στην κατοικία στα Σεπόλια βρέθηκε τούνελ μήκους 25 μέτρων που οδηγούσε τελικώς στο πεζοδρόμιο γειτονικού δρόμου και θα χρησιμοποιείτο σαν οδός διαφυγής. Σύμφωνα με νεώτερες πληροφορίες η σημερινή επιδρομή αποτελεί την κατάληξη πολύμηνης έρευνας της ΕΛ.ΑΣ και της ΕΥΠ και υπολογίζεται ότι, όπως έχει συμβεί και σε άλλες περιπτώσεις, πιθανόν να υπάρχει θαμμένος οπλισμός μελών της τουρκικής οργάνωσης σε δάση ή κι άλλες περιαστικές περιοχές της Αθήνας. Σημειώνεται ότι τουλάχιστον πέντε φορές την τελευταία δεκαετία – στου Γκύζη, στα Εξάρχεια, στην Τριανδρία Θεσσαλονίκης, στην Χίο κι αλλού – είχαν υπάρξει επιχειρήσεις των ελληνικών αρχών εναντίον δεκάδων μελών του DHKP-C Πηγή: tovima.gr  ",https://www.tanea.gr/2020/03/19/greece/tourkiki-giafka-sta-sepolia-oplostasio-gia-polemo-me-antiarmatika-kai-kalasnikof/
Society,tanea.gr,Αντιαρματικά όπλα βρήκε η Αντιτρομοκρατική στις γιάφκες σε Σεπόλια και Εξάρχεια,19 Μαρτίου 2020 | 13:09,tanea.gr,"Βαρύς οπλισμός όπως αντιαρματικά βρέθηκε κατά τη διάρκεια των επιχειρήσεων της αντιτρομοκρατικής σε Σεπόλια και Εξάρχεια. Σύμφωνα με ανακοίνωση του Αρχηγείου της Ελληνικής Αστυνομίας από την έως τώρα επιχείρηση που βρίσκεται σε εξέλιξη σε συνεργασία με την ΕΥΠ, έχουν γίνει περισσότερες από 20 προσαγωγές αλλοδαπών. Έχει αποκαλυφθεί τούνελ και βαρύς οπλισμός, όπως αντιαρματικά. Οι δικηγόροι τους ισχυρίζονται ότι «πρόκειται για αγωνιστές πολιτικούς πρόσφυγες και όχι τρομοκράτες, που τους κυνηγάει ο Ερντογάν, υπενθυμίζουν ότι έχουν υπάρξει και στο παρελθόν συλλήψεις και δίκες και αθωώθηκαν και διατυπώνουν την ανησυχία τους για το εάν θα μπορέσουν να ασκήσουν πλήρως τα υπερασπιστικά τους καθήκοντα με δεδομένα τα μέτρα και τους περιορισμούς που υπάρχουν για τον κοροναϊό».  ",https://www.tanea.gr/2020/03/19/greece/astynomika/antiarmatika-opla-vrike-i-antitromokratiki-stis-giafkes-se-sepolia-kai-eksarxeia/
Society,www.periodista.gr,Επιβεβαιώθηκε και ένατο κρούσμα κορωνοϊού στην Ελλάδα - Σε απομόνωση στην Πάτρα,"Τετάρτη, 04 Μάρτιος 2020",peridista.gr,"Επιβεβαιώθηκε και ένατο κρούσμα κορωνοϊού στη χώρα μας. Πρόκειται για Έλληνα, ταξιδιώτη από το Ισραήλ και την Αίγυπτο, ο οποίος νοσηλεύεται σε απομόνωση σε νοσοκομείο αναφοράς της Πάτρας. Αυτή τη στιγμή γίνεται ιχνηλάτηση των επαφών του. Το περιστατικό διεγνώσθη στο Ελληνικό Ινστιτούτο Παστέρ.",http://www.periodista.gr/koinwnia/article/112287/epibebaiothike-kai-enato-krousma-koronoiou-stin-ellada-se-apomonosi-stin-patra
Society,www.periodista.gr,Επτά τα κρούσματα του κορωνοϊού στην Ελλάδα,"Κυριακή, 01 Μάρτιος 2020",peridista.gr,"Σε επτά ανέρχονται τα επιβεβαιωμένα κρούσματα κορωνοϊού στη χώρα μας. Εκτός από την 38χρονη στην Θεσσαλονίκη , του παιδιού της και άλλων δύο γυναικών στην Αθήνα ανακοινώθηκαν σήμερα από τις αρμόδιες υπηρεσίες του υπουργείου Υγείας ακόμα τρία επιβεβαιωμένα κρούσματα κοροναϊού SARS-CoV-2 : «Το πρώτο πρόκειται για Ελληνίδα, στενή επαφή του πρώτου επιβεβαιωμένου κρούσματος, η οποία παραμένει σε απομόνωση σε νοσοκομείο αναφοράς στη Θεσσαλονίκη. Το περιστατικό διεγνώσθη στο Εργαστήριο Μικροβιολογίας της Ιατρικής Σχολής του ΑΠΘ. Το δεύτερο πρόκειται για Έλληνα, ο οποίος ταξίδεψε πρόσφατα σε πληττόμενη περιοχή της Ιταλίας και παραμένει σε απομόνωση σε νοσοκομείο αναφοράς της Αθήνας. Το περιστατικό διεγνώσθη στο Ελληνικό Ινστιτούτο Παστέρ. Το τρίτο πρόκειται για Έλληνα, στενή επαφή του τρίτου επιβεβαιωμένου κρούσματος, ο οποίος παραμένει σε απομόνωση σε νοσοκομείο αναφοράς της Αθήνας. Το περιστατικό διεγνώσθη στο Εργαστήριο Μικροβιολογίας της Ιατρικής Σχολής του ΕΚΠΑ».",http://www.periodista.gr/koinwnia/article/112224/epta-ta-krousmata-tou-koronoiou-stin-ellada
Society,thepressproject.gr,Να ανακρούσει άμεσα πρύμνη η Ιερά Σύνοδος για τον κοροναϊό υπό το βάρος της λαϊκής πίεσης,Τετάρτη 11 Μαρτίου 2020,thepressproject.gr,"Την ίδια αυτή κρίσιμη ώρα, η Ιερά Σύνοδος της Εκκλησίας της Ελλάδος με ανακοίνωση καθοδηγεί το ποιμνίο της ως εξής: «(γ)ια τα μέλη της Εκκλησίας, η προσέλευση στην Θεία Ευχαριστία και η κοινωνία από το Κοινό Ποτήριο της Ζωής, ασφαλώς και δεν μπορεί να γίνει αιτία μετάδοσης ασθενειών, γιατί οι πιστοί όλων των εποχών, γνωρίζουν ότι η προσέλευση στη Θεία Κοινωνία, ακόμη και εν μέσω πανδημίας, συνιστά αφ᾿ ενός μια έμπρακτη κατάφαση αυτοπαράδοσης στον Ζώντα Θεό, και αφ᾿ ετέρου τρανή φανέρωση αγάπης, η οποία κατανικά κάθε ανθρώπινο και ίσως δικαιολογημένο φόβο». Κανένα δε πρακτικό μέτρο δεν έχει μέχρι τώρα ληφθεί για τον περιορισμό των συναθροίσεων στις εκκλησίες και στους ορθόδοξους τόπους λατρείας. Ταυτόχρονα, πλήθος ιεραρχών πλειοδοτεί με δημόσιες δηλώσεις την μαζική χωρίς φόβο συμμετοχή των πιστών στις ορθόδοξες τελετουργίες. Η ιεραρχία παίρνει αυτή τη στάση απέναντι στη διαχείριση του κοροναϊού, παρ’ όλο που τα πρώτα 60 περίπου εγχώρια κρούσματα οφείλονται σε ανθρώπους, που επισκέφτηκαν τους άγιους τόπους, και τις συναναστροφές τους. Τα επιστημονικά στοιχεία και τα στατιστικά δεδομένα δείχνουν ότι είμαστε μόλις δέκα πέντε (15) ημέρες πίσω από την Ιταλία στην εξάπλωση του κορονοϊού στη χώρα μας. Στην Βόρεια Ιταλία η πανδημία έχει οδηγήσει το σύστημα υγείας σε κατάρρευση. Λόγω του πολλαπλασιασμού των κρουσμάτων πέρα από κάθε προληπτικό έλεγχο οι διαθέσιμες νοσοκομιακές κλίνες έχουν εξαντληθεί και με κυβερνητική εντολή δίνεται προτεραιότητα σε ασθενείς νεαρότερης ηλικίας. Ως αποτέλεσμα, πολλοί από τους ανθρώπους, που οδηγούνται σε πνευμονία λόγω κοροναϊού, διατρέχουν τον κίνδυνο απλώς να πεθαίνουν στα κρεβάτια τους. Οι ορθόδοξες εκκλησίες είναι βασικά σημεία συνάθροισης των ευάλωτων ομάδων της χώρας. Ο κοροναϊός μεταδίδεται και με σταγονίδια μέσω του αέρα. Την ώρα που κάθε άλλη συνάθροιση, ακόμη και νέων, ακόμη και για διασκέδαση, τείνει σε περιορισμό, η απερίσπαστη συνέχιση του εκκλησιασμού στήνει ιδανικές συνθήκες για χειρουργικά χτυπήματα του ιού στο πιο ευάλωτο τμήμα της κοινωνίας, που μπορεί να παράγει τα πιο βαριά περιστατικά υγείας και να καταλαμβάνει μαζικά τις σπάνιες κλίνες του εξαιρετικά αδύναμου λόγω νεοφιλελεύθερης λιτότητας Ελληνικού δημοσίου συστήματος υγείας. Η πρόληψη κυριολεκτικά σώζει ζωές. Καθυστερεί την εξάπλωση, μειώνει την καμπύλη της πανδημίας και κατανέμει στον χρόνο τα βαριά περιστατικά, δίνοντας περιθώριο στο σύστημα υγείας να ανταποκριθεί στις έκτακτες περιστάσεις. Απέναντι σε απειλές επιβίωσης, όπως η σημερινή, ατομικές λύσεις έχουν πολύ περιορισμένο βεληνεκές. Κάθε κοινωνία πρέπει αναγκαστικά να στηριχθεί στους όποιους θεσμούς έχει, για να προχωρήσει. Η Ελληνική ιδιαιτερότητα φέρνει την κοινωνία μας σε συγκριτικά πιο αδύναμη θέση από άλλες κοινωνίες. Μπορεί ο κοροναϊός να είναι ένα φυσικό φαινόμενο, η διαχείρισή του όμως είναι κοινωνικό ζήτημα και, όπως όλα τα κοινωνικά ζητήματα, λύνεται με διεκδικήσεις και αγώνα. Η Εκκλησία της Ελλάδος συνειδητά αναλαμβάνει την ευθύνη να ξαποστείλει ένα μέρος του ποιμνίου της εις κύριον. Δεν θα το επιτρέψουμε. Θα πρέπει να προστατεύσουμε τους παππούδες και τις γιαγιάδες μας από άσκοπες εκθέσεις στην απειλή του ιού, τόσο ατομικά όσο και συλλογικά. Ο μόνος συλλογικός τρόπος είναι να καταρρεύσει η σκοταδιστική στάση της Εκκλησίας υπό το βάρος της λαϊκής πίεσης και να ανασταλούν οι εκκλησιασμοί μέχρι νεωτέρας.  H στήλη (φιλ≠) ελευθέρως παίρνει θέση σε ζητήματα επικαιρότητας από ριζοσπαστική σκοπιά. Η σύνταξη της στήλης γίνεται συλλογικά από τη συντακτική της ομάδα και είναι ανοιχτή σε κάθε ενδιαφερόμενο. Για αποστολή προτεινόμενων κειμένων προς δημοσίευση ή και επικοινωνία με τη συντακτική ομάδα της στήλης μπορείτε να μας αποστέλλετε e-mail στο ",https://thepressproject.gr/na-anakrousi-amesa-prymni-i-iera-synodos-gia-ton-koronaio-ypo-to-varos-tis-laikis-piesis/
Society,tanea.gr,Κοροναϊός : Ακόμα 194 συλλήψεις για την παραβίαση των μέτρων προστασίας,20 Μαρτίου 2020 | 11:50,tanea.gr,"Νέα αύξηση σημείωσε, σύμφωνα με την ΕΛ.ΑΣ, ο αριθμός των συλλήψεων σε όλη την Ελλάδα, για παραβίαση των μέτρων αποφυγής και περιορισμού της διάδοσης του κορονοϊού. Ανέρχονται πλέον σε 194, ενώ έχουν βεβαιωθεί 184 παραβάσεις. Σημειώνεται, ότι χθες (Πέμπτη 19/3) συνελήφθησαν 20 άτομα, ενώ βεβαιώθηκαν 17 παραβάσεις. Ειδικότερα, τα αναλυτικά στοιχεία, από την Πέμπτη 12/3, έχουν ως εξής: Την Πέμπτη 12/3 έγιναν 4 παραβάσεις με 5 συλλήψεις, την Παρασκευή 13/3 1 παράβαση με 1 σύλληψη, το Σάββατο 14/3 86 παραβάσεις με 90 συλλήψεις, την Κυριακή 15/3 31 παραβάσεις με 31 συλλήψεις, την Δευτέρα 16/3 16 παραβάσεις με 16 συλλήψεις, την Τρίτη 17/3 7 παραβάσεις με 7 συλλήψεις, την Τετάρτη 18/3 22 παραβάσεις με 24 συλλήψεις και την Πέμπτη 19/3 17 παραβάσεις με 20 συλλήψεις. Οι περιοχές που πραγματοποιήθηκαν οι συλλήψεις, είναι, σύμφωνα με την ΕΛ.ΑΣ, οι εξής: 74 στην Αττική, 34 στη Δυτική Ελλάδα, 11 στη Θεσσαλία, 10 στην Κεντρική Μακεδονία, 9 στη Θεσσαλονίκη, 8 στην Ανατολική Μακεδονία και Θράκη, 8 στο Νότιο Αιγαίο, 7 στην Κρήτη, 7 στα Ιόνια Νησιά, 7 στην Πελοπόννησο, 6 στη Δυτική Μακεδονία, 6 στη Στερεά Ελλάδα, 4 στο Βόρειο Αιγαίο και 3 στην Ήπειρο. Οι συλληφθέντες λειτουργούσαν καταστήματα λιανικής πώλησης, κομμωτήρια, καφετέριες, καφενεία, εστιατόρια, ταβέρνες, ψητοπωλεία, ανθοπωλεία, γήπεδα, καταστήματα ενδυμάτων κ.λ.π, για τα οποία ισχύει το μέτρο της προσωρινής απαγόρευσης λειτουργίας. Οπως επισημαίνει η ΕΛ.ΑΣ, οι έλεγχοι συνεχίζονται σε όλη την χώρα με αμείωτη ένταση με σκοπό την διασφάλιση της δημόσιας υγείας.  ",https://www.tanea.gr/2020/03/20/greece/astynomika/koronaios-akoma-194-syllipseis-gia-tin-paraviasi-ton-metron-prostasias/
Society,tanea.gr,Κέρκυρα : Τρεις συλλήψεις για παραβίαση των μέτρων περιορισμού του κοροναϊού,20 Μαρτίου 2020 | 11:16,tanea.gr,"Στη σύλληψη τριών επιχειρηματιών για παραβίαση των μέτρων αποφυγής και περιορισμού της διάδοσης του κοροναϊού προέβησαν αστυνομικοί των υπηρεσιών της Διεύθυνσης Αστυνομίας Κέρκυρας. Οι συλληφθέντες, οι οποίοι οδηγήθηκαν στον εισαγγελέα Πλημμελειοδικών Κέρκυρας, συνελήφθησαν να λειτουργούν χώρους για τους οποίους ισχύει το μέτρο της προσωρινής απαγόρευσης λειτουργίας. Οι έλεγχοι της Αστυνομικής Διεύθυνσης Κέρκυρας συνεχίζονται με αμείωτη ένταση και με σκοπό τη διασφάλιση της δημόσιας υγείας. (Πηγή πληροφοριών: ΑΠΕ – ΜΠΕ)  ",https://www.tanea.gr/2020/03/20/greece/astynomika/kerkyra-treis-syllipseis-gia-paraviasi-ton-metron-periorismou-tou-koronaiou/
Society,popaganda.gr,Αυξάνονται οι δικαιούχοι των 800 ευρώ με τροπολογία που κατατέθηκε στη Βουλή,07.05.2020,popaganda.gr,"Αυξάνονται οι δικαιούχων των 800 ευρώ με τροπολογία που κατατέθηκε στη Βουλή απο το υπουργείο Οικονομικών. Συγκεκριμένα η έκτακτη οικονομική ενίσχυση θα χορηγηθεί και σε ιδιοκτήτες ατομικών επιχειρήσεων, συμπεριλαμβανομένων των αυτοαπασχολούμενων και των ελεύθερων επαγγελματιών, καθώς και σε επιχειρήσεις με τη μορφή ΟΕ, ΕΕ, ΕΠΕ και IKE, οι οποίες δεν απασχολούν ή απασχολούν μέχρι και είκοσι εργαζομένους, έναντι πέντε που προβλέπεται σήμερα. Επίσης με άλλη διάταξη παρατείνεται έως και 25 Ιουνίου 2020 και έως και 25 Ιουλίου 2020 αντίστοιχα, η είσπραξη από τις τελωνειακές αρχές του Ειδικού Φόρου Κατανάλωσης, του ΦΠΑ και των λοιπών επιβαρύνσεων, που αναλογούν σε έτοιμα προς κατανάλωση αλκοολούχα ποτά και άλλα αλκοολούχα προϊόντα, που εξήλθαν από καθεστώς αναστολής τον μήνα Μάρτιο και τον μήνα Απρίλιο του 2020. Επίσης με άλλη διάταξη δίνεται η δυνατότητα κάλυψης των προκηρυσσομένων προς μετάταξη οργανικών θέσεων μόνιμου προσωπικού της Ανεξάρτητης Αρχής Δημοσίων Εσόδων από υπαλλήλους με σχέση εργασίας αορίστου χρόνου, στην περίπτωση της μη πλήρωσής τους από μόνιμους υπαλλήλους. (ΑΠΕ-ΜΠΕ)",https://popaganda.gr/newstrack/afxanonte-i-dikeouchi-ton-800-evro-me-tropologia-pou-katatethike-sti-vouli/
Society,popaganda.gr,Κορονοϊός: Κανένας θάνατος στην Ελλάδα το τελευταίο 24ωρο – 7 νέα κρούσματα,07.05.2020,popaganda.gr,"Μετά από ένα και πλέον μήνα, η Ελλάδα δεν ανακοίνωσε κανένα νέο θάνατο από κορονοϊό, ενώ την ίδια στιγμή παρουσιάζει μονοψήφιο αριθμό νέων κρουσμάτων και χαμηλό αριθμό διασωληνωμένων ασθενών. Ειδικότερα, ο εκπρόσωπος του υπουργείου Υγείας, λοιμωξιολόγος Σωτήρης Τσιόδρας ανακοίνωσε το απόγευμα της Τετάρτης μόλις 7 νέα κρούσματα κορονοϊού στη χώρα μας. Σύμφωνα με τον κ. Τσιόδρα το τελευταίο 24ωρο δεν είχαμε κανέναν καταγεγραμμένο θάνατο! Από τα συνολικά κρούσματα τα 573 θεωρούνται σχετιζόμενα με ταξίδι από το εξωτερικό και τα 1124 είναι σχετιζόμενα με ήδη γνωστό κρούσμα. Επίσης 55 συμπολίτες μας νοσηλεύονται διασωληνωμένοι. Η διάμεση ηλικία τους είναι 67 ετών. Οι 15 είναι γυναίκες και οι υπόλοιποι άνδρες. To 86% έχει υποκείμενο νόσημα ή είναι ηλικιωμένοι 70 ετών και άνω. Σημαντικό είναι το γεγονός ότι 51 ασθενείς έχουν εξέλθει από τις ΜΕΘ. Υπενθυμίζεται ότι μέχρι σήμερα έχουμε 121 θανάτους. Οι 32 (26,4%) γυναίκες και οι υπόλοιποι άνδρες. Η διάμεση ηλικία των θανόντων συμπολιτών μας ήταν τα 74 έτη και το 91% είχε κάποιο υποκείμενο νόσημα ή/και ηλικία 70 ετών και άνω. Έχουν συνολικά ελεγχθεί 56944 κλινικά δείγματα.",https://popaganda.gr/newstrack/koronoios-kanenas-thanatos-stin-ellada-to-telefteo-24oro-7-nea-krousmata/
Society,popaganda.gr,Ν. Κεραμέως: «Είμαστε έτοιμοι για όλα τα σενάρια»,07.05.2020,popaganda.gr,"Στο άνοιγμα των σχολείων και τις ημερομηνίες διεξαγωγής των πανελλαδικών εξετάσεων αναφέρθηκε η υπουργός Παιδείας, Νίκη Κεραμέως, στο πλαίσιο συνέντευξης Τύπου για το πολυνομοσχέδιο του υπουργείου που θα τεθεί σήμερα σε ηλεκτρονική διαβούλευση. Ανέφερε ότι δεν υπάρχουν ακόμα επίσημες αποφάσεις για τις ακριβείς ημερομηνίες, τόνισε ωστόσο ότι για τη διεξαγωγή των Πανελλαδικών Εξετάσεων, το υπουργείο έχει στόχο αυτές να διεξαχθούν μέσα Ιουνίου με μέσα Ιουλίου. Επεσήμανε ωστόσο, ότι η ηγεσία του υπουργείου είναι σε τακτική συνεννόηση με τον πρωθυπουργό, το υπουργείο Υγείας και τον ΕΟΔΥ και τόνισε: «Είμαστε έτοιμοι για όλα τα σενάρια». Το υπουργείο αναμένει την επίσημη εισήγηση των ειδικών για το άνοιγμα των σχολείων, προκειμένου να παρθούν οι τελικές αποφάσεις και να γίνουν οι επίσημες ανακοινώσεις. Η κ. Κεραμέως σημείωσε επίσης, ότι η επαναφορά θα γίνει σε μία «νέα κανονικότητα», η οποία θα διατρέχει όλες τις εκφάνσεις της καθημερινότητας των πολιτών και για αυτό, το υπουργείο θα φροντίσει να ενημερώσει όλα τα μέλη της εκπαιδευτικής κοινότητας για τα μέτρα υγιεινής και ασφάλειας που θα πρέπει να λαμβάνουν στο εξής. Τέλος, σχετικά με το πώς θα ανοίξουν τα σχολεία στην Ελλάδα, σε σχέση με άλλες χώρες, η κ. Κεραμέως ανέφερε ότι «η κάθε χώρα έχει τα δικά της δεδομένα και τις δικές της ιδιαιτερότητες». (ΑΠΕ-ΜΠΕ)",https://popaganda.gr/newstrack/n-kerameos-imaste-etimi-gia-ola-ta-senaria/
Society,tanea.gr,Αυτό είναι το οπλοστάσιο που βρέθηκε στη γιάφκα στα Σεπόλια,20 Μαρτίου 2020 | 16:16,tanea.gr,"Σε 11 συλλήψεις αλλοδαπών, οι οποίοι κατηγορούνται για συμμετοχή στην τρομοκρατική οργάνωση DHKP-C προχώρησαν χθες οι αξιωματικοί της Αντιτρομοκρατικής, σε παράλληλες οργανωμένες αστυνομικές επιχειρήσεις σε διαμέρισμα στα Εξάρχεια και σε μονοκατοικία στα Σεπόλια. Σύμφωνα με την αστυνομία, στη μονοκατοικία στα Σεπόλια βρέθηκε ειδικά διαμορφωμένο υπόγειο – τούνελ εντός του οποίου βρέθηκαν και κατασχέθηκαν: Σημειώνεται ότι το αυτοσχέδιο τούνελ – σήραγγα, ξεκινούσε από το ισόγειο της μονοκατοικίας και είχε συνολικό μήκος (47) μέτρα. Αρχικά εκτεινόταν για (3) μέτρα κάθετα στο έδαφος και στη συνέχεια διέτρεχε υπογείως όλο τον αύλειο χώρο της μονοκατοικίας και εκτεινόταν πέραν αυτού για άλλα (24) μέτρα με την  έξοδό του να καταλήγει σε παρακείμενο οικόπεδο επιμελώς καλυμμένη με διάφορα αντικείμενα. Επιπλέον, στην ανωτέρω μονοκατοικία βρέθηκαν και κατασχέθηκαν –μεταξύ άλλων- πλήθος ψηφιακών πειστηρίων, ενώ στους εξωτερικούς χώρους είχαν τοποθετηθεί κάμερες κλειστού κυκλώματος καταγραφής εικόνας για την επιτήρηση των χώρων. Στο διαμέρισμα στα Εξάρχεια βρέθηκαν και κατασχέθηκαν –μεταξύ άλλων- συσκευές κινητών τηλεφώνων, φορητοί ηλεκτρονικοί υπολογιστές, συσκευές αποθήκευσης ψηφιακών δεδομένων, κεντρικές μονάδες ηλεκτρονικού υπολογιστή, σκληροί δίσκοι, ψηφιακό καταγραφικό μηχάνημα, κάρτες SIM, κάρτες μνήμης, tablet και ημερολόγια με πλήθος χειρόγραφων σημειώσεων. Σε βάρος των έντεκα συλληφθέντων σχηματίστηκε σχετική ποινική δικογραφία για συγκρότηση και ένταξη στην τρομοκρατική οργάνωση DHKP-C καθώς και για συναφή αδικήματα περί κατοχής οπλισμού κλπ και οδηγούνται στον αρμόδιο Εισαγγελέα. Επιπλέον, κατά τη διάρκεια της επιχείρησης, προσήχθησαν (15) ακόμα άτομα, από τα οποία συνελήφθησαν (2), ο μεν πρώτος γιατί σε βάρος του εκκρεμούσε ερυθρά αγγελία διεθνών αναζητήσεων της Interpol, για υπόθεση συμμετοχής του στην τρομοκρατική οργάνωση DHKP-C και ο δεύτερος καθώς δεν κατείχε νομιμοποιητικά έγγραφα παραμονής στη χώρα. Σημειώνεται ότι οι παραπάνω επιχειρήσεις της Αντιτρομοκρατικής Υπηρεσίας πραγματοποιήθηκαν ύστερα και από συνεργασία με την Εθνική Υπηρεσία Πληροφοριών (Ε.Υ.Π.).  ",https://www.tanea.gr/2020/03/20/greece/astynomika/ayto-einai-to-oplostasio-pou-vrethike-sti-giafka-sta-sepolia/
Society,tanea.gr,Συνέλαβαν τρεις αλλοδαπούς για τον εμπρησμό δομής στη Λέσβο,20 Μαρτίου 2020 | 22:16,tanea.gr,"Σε εμπρησμό οφείλεται τελικά η φωτιά που είχε ξεσπάσει στην ημερήσια δομή μεταναστών One Happy Family στη Λέσβο. Από την πρώτη στιγμή όλα έδειχναν ότι η πυρκαγιά που προκλήθηκε αργά το βράδυ στους χώρους του ημερήσιου καταυλισμό Καρά Τεπέ, στο πρώην καθαριστήριο «Γλάρος» οφειλόταν σε εμπρησμό. Πλέον είναι και επίσημο. Όπως αναφέρει η ΕΛ.ΑΣ «εξιχνιάστηκε μετά από εμπεριστατωμένη έρευνα της Υποδιεύθυνσης Ασφαλείας Μυτιλήνης, με τη συνδρομή του Τμήματος Συλλογής και Διαχείρισης Πληροφοριών της Γενικής Περιφερειακής Αστυνομικής Διεύθυνσης Βορείου Αιγαίου, υπόθεση εμπρησμού δομής εξυπηρέτησης αλλοδαπών, που έλαβε χώρα την 7η Μαρτίου στη Λέσβο. Ταυτοποιήθηκαν, για την εμπλοκή τους στη συγκεκριμένη υπόθεση (3) άτομα – δύο αλλοδαποί και ημεδαπός αλλοδαπής καταγωγής και σε βάρος τους σχηματίσθηκε ποινική δικογραφία. Ειδικότερα, μετά από κατάλληλη αξιολόγηση στοιχείων και αξιοποίηση βιντεοληπτικού υλικού προέκυψε ότι, τα ταυτοποιηθέντα άτομα δρώντας από κοινού, προξένησαν πυρκαγιά σε εγκαταστάσεις της προαναφερόμενης δομής, προκαλώντας εκτεταμένες φθορές σε υλικοτεχνικό εξοπλισμό. Η σχηματισθείσα δικογραφία υποβάλλεται στην Εισαγγελία Πρωτοδικών Μυτιλήνης, ενώ εξετάζεται η εμπλοκή ενός ακόμη ατόμου στην υπόθεση.",https://www.tanea.gr/2020/03/20/greece/synelavan-treis-allodapous-gia-ton-emprismo-domis-sti-lesvo/
Society,tanea.gr,Προσαγωγές αλλοδαπών από κρυφό τζαμί στου Ζωγράφου,20 Μαρτίου 2020 | 16:26,tanea.gr,"Σε προσαγωγή ατόμων από κρυφό  τζαμί μουσουλμάνων στου Ζωγράφου προχώρησε το μεσημέρι της Παρασκευής η ΕΛΑΣ  λόγω ανυπακοής στις εντολές για την αποφυγή των συναθροίσεων για τον κοροναϊό. Οι αλλοδαποί έχουν οδηγηθεί στο αστυνομικό τμήμα της περιοχής, Την ίδια ώρα η ΕΛΑΣεστιάζει το ενδιαφέρον της σε περιοχές της δυτικής Αττικής όπου κάθε Σαββατοκύριακο πραγματοποιούνται πολλά γλέντια από Ρομά που όπως φάνηκε από τους τελευταίους ελέγχους δεν ακολουθούν τις υποδείξεις για περιορισμό των συναθροίσεων. Ακόμη έχει διαπιστωθεί ότι πολλά άτομα, κυρίως ηλικιωμένοι συνωστίζονται  σε σούπερ μάρκετ  κι άλλα ανοικτα καταστήματα προχωρώντας σε αγορές λίγων προϊόντων με προβληματικές αναφορές στους αστυνομικούςότι «βρίσκουμε έτσι μία αιτία για να κάνουμε καθημερινά την βόλτα μας». Ακόμη παρατηρείται παρουσία αρκετών ατόμων, κυρίως μεγάλης ηλικίας, σε εκκλησίες. Την ίδια ώρα η ΕΛΑΣ περιμένει τυποποιημένα μηνύματα ή μεταφρασμένα κείμενα σε τουλάχιστον 6-7 γλώσσες (αραβικά, ινδικά κλπ) προκειμένου να παροτρύνονται αλλοδαποί  στο κέντρο της Αθήνας αλλά και σε διάφορες περιοχές, κυρίως της βορειοανατολικής Αττικής να μην συναθροίζονται όπως συμβαίνει συχνά. Το προβληματικό σημείο-σύμφωνα με  την ΕΛΑΣ είναι  ότι για πολλούς  αλλοδαπούς που κινούνται  στο κέντρο της Αθήνας ο «φόβος» του προστίμου των 1.000 ευρω κλπ για παραβίαση αυτών των εντολών δεν υπάρχει λόγω της ανέχειας τους ή δηλώσεων τους ότι δεν έχουν κανένα εισόδημα. Την ίδια ώρα το  ενδιαφέρον του ειδικού κέντρου της Πυροσβεστικής με τη συμμετοχή 70 ατόμων στρέφεται στον προέλεγχο  των επιβατών των πτήσεων από Μ. Βρετανία (που πρόκειται να έλθουν αυτα τα 24ωρα στην Ελλάδα) κι ήδη έχουν εντοπισθεί 5-6 περιπτώσεις ατόμων με ύποπτα συπτώματα για τα οποία έχει ζητηθεί περαιτέρω διερεύνηση. Ακόμη το επιχειρησιακό κέντρο της ΕΛΑΣ στη ΓΑΔΑ το τελευταίο 24 ωρο έχει γίνει προσπάθεια ανίχνευσης επαφών για 25  νέους ασθενείς με κοροναϊό κι υπάρχει ήδη ενημέρωση και αρχικά τηλεφωνικά τεστ σε 500 περίπου άτομα που έχουν έλθει σε επαφή μαζί τους.  ",https://www.tanea.gr/2020/03/20/greece/prosagoges-atomon-apo-tzami-stou-zografou-logo-koronaiou/
Society,thepressproject.gr,Χαρδαλιάς: «Δεν κάνουμε γενικό επαναπατρισμό» – Επίθεση στους εγκλωβισμένους του αεροδρομίου του Λονδίνου,Σάββατο 28 Μαρτίου 2020,thepressproject.gr,"«Δεν έχει νόημα να δημιουργούν φασαρίες όσοι δεν προβάλουν εξηγήσεις και αποδεικτικά των ειδικών λόγων που επικαλούνται» δήλωσε ο υφυπουργός Πολιτικής Προστασίας κατά τη διάρκεια της ενημέρωσης, για το ζήτημα που έχει προκύψει με δεκάδες Έλληνες πολίτες που έχουν παραμείνει εγκλωβισμένοι στο αεροδρόμιο του Λονδίνου, μετά από την ακύρωση πτήσεων από και προς Ηνωμένο Βασίλειο την περασμένη εβδομάδα. Ο υφυπουργός εμφανίστηκε απόλυτος, τονίζοντας πως στη χώρα θα επιστρέψουν «ειδικές περιπτώσεις», ξεκαθαρίζοντας πως αυτές αφορούν «έγκυες, όσοι έχουν μείνει άστεγοι κλπ. Χτες επέστρεψαν από το Χίθροου 30 άτομα με προβλήματα υγείας. Δεν γίνεται γενικός επαναπατρισμός, οφείλουμε να προστατέψουμε τη δημόσια υγεία στη χώρα». Επιστροφές γίνεται μόνο για άτομα που έχουν πολύ ειδικούς λόγους, ανέφερε ακόμα, ενώ τόνισε ότι δεν κάνουμε γενικό επαναπατρισμό, γιατί θα ήταν ολέθριο για τη δημόσια υγεία της χώρας μας. Ακόμα, ο υφυπουργός ανακοίνωσε τη διακοπή πτήσεων από αύριο, Κυριακή στις 3 το πρωί έως τις 15 Απριλίου, από και προς την Ολλανδία, ενώ αναφέρθηκε και στη δυνατότητα που έχουν πλέον οι πολίτες, να λαμβάνουν τις ιατρικές συνταγές στο κινητό τους χωρίς να χρειάζεται να τις προσκομίζουν τυπωμένες στον φαρμακοποιό. Παραμένουν για πέμπτη ημέρα εγκλωβισμένοι στο αεροδρόμιο του Λονδίνου Νωρίτερα το Σάββατο, ο Νίκος Χαρδαλιάς εμφανίστηκε για ακόμα μία φορά με επιθετική διάθεση και υψηλούς τόνους, αυτή τη φορά σε πρωινή εκπομπή, για να παρέμβει, μετά από την παρουσίαση ρεπορτάζ για την κατάσταση που βιώνουν οι πολίτες που είναι εγκλωβισμένοι στο αεροδρόμιο του Λονδίνου. Ο υφυπουργός, όπως και ο κυβερνητικός εκπρόσωπος Στέλιος Πέτσας, επέρριψε ευθύνες για την κατάσταση στην αεροπορική εταιρεία, ενώ δεν δίστασε να επιτεθεί στο πρόσωπο όσων βρίσκονται στο αεροδρόμιο και «κάνουν φασαρία». «Ακούστε λιγάκι, σας παρακαλώ. Υπηρχε ένα λάθος που έγινε από τη Ryanair, είναι ξεκάθαρο. Υπάρχει η ΝΟΤΑΜ που είναι σε όλες τις εταιρείες, όπως η British Airways και Aegean ειδοποίησε τους πάντες, η Ryanair δεν έκανε αυτό που έπρεπε, ταλαιπωρώντας τους ανθρώπους μας. Δεκτό αυτό και αντιληπτό. Από εκεί και πέρα πρέπει να προτεραιοποιηθούν κάποια ζητήματα. Το ζήτημα του επαναπατρισμού δεν είναι κάτι που γίνεται σε μια στιγμή. Τη στιγμή που και οι Άγγλοι έχουν πάρει μέτρα, και τα σχέδια πτήσης είναι όλα στον αέρα. Πρέπει σε επίπεδο διπλωματικό οι πρεσβείες να μιλήσουν μεταξύ τους, να φτιαχτούν οι σχετικές λίστες… Και εμείς έχουμε να αντιμετωπίσουμε 2.835 αιτήματα. Αντιλαμβάνεστε ότι δεν είναι κάτι εύκολο» απάντησε αρχικά ο υφυπουργός, ενώ συνέχισε φανερά ενοχλημένος από την έκταση που έχει πάρει η υπόθεση. «Την ίδια στιγμή, αυτοί που βγαίνουν και το σέβομαι, όσοι πραγματικά είναι σε αυτές τις κατηγορίες θα επιστρέψουν. Μία από τις κυρίες που σήμερα βγήκε θα επιστρέψει. Εγώ, προσέξτε, ανθρώπινα, δεν θα αξιολογήσω εάν έπρεπε να πάει κάποιος για τουρισμό στις 9 Μαρτίου και εγκλωβίστηκε εκεί. Αυτό είναι ευθύνη του καθενός. Εγώ θα φέρω πίσω αυτούς που πραγματικά έχουν ανάγκη. Όμως οι υπόλοιποι που έχουν που να μείνουν εκεί και δεν είναι “ξεχασμένα Ελληνόπουλα”, δεν μπορούμε το ελληνικό κράτος να βάλει προτεραιότητες πέρα από αυτούς που έχουν ανάγκη. Επαναπατρισμός είναι ο ορισμός των ανθρώπων που είναι εγκλωβισμένοι. Όχι αυτών που θέλουν να έρθουν, αυτούς που πρέπει να έρθουν» συνέχισε με ένταση ο υφυπουργός, ενώ στη συνέχεια επιτέθηκε σε όσους μιλούν για «ξεχασμένα ελληνόπουλα», δίνοντας την αίσθηση προσωπικής αντιδικείας με τους πολίτες που βρίσκονται εγκλωβισμένοι και διαμαρτύρονται. «Θα φέρουμε πίσω τους ανθρώπους που έχουν εγκλωβιστεί. θα φέρουμε τρεις κατηγορίες ανθρώπων: Εκείνοι που δεν έχουν που να μείνουν λόγω απώλειας ή λήξης της μίσθωσης, τους έχουμε καταγεγραμμένους. Κάποιοι παραιτηθήκαν από την εργασία τους που προσκομίζουν τα σχετικά έγγραφα. Προσέξτε, ναι… Θα φέρουμε αυτούς που είναι εγκλωβισμένοι από transit, θα μας δείξουν το εισιτήριο της πρώτης πτήσης τους, και θα φέρουμε αυτούς που χρήζουν φροντίδας υγειονομικής» τόνισε, και αναφέρθηκε στη συνέχεια «στους υπόλοιπους». «Οι υπόλοιποι όλοι που βγαίνουν στα κανάλια και μιλάνε για τα ξεχασμένα ελληνόπουλα, τα οποία, ζητώ συγγνώμη, αλλά οι περισσότεροι από αυτούς θυμηθήκαν την πατρίδα όταν κλείσαν τα πάντα εκεί. Σας ξαναλέω, 185 είχαν κάνει αίτηση για επαναπατρισμό, και γίναν 2.800. Μακάρι να μπορούσαμε να τους φέρουμε όλους, θα φέρουμε αυτούς που πρέπει και χρειάζεται η πατρίδα να δείξει τη φροντίδα της […] Αυτοί που είναι θα τους φέρουμε πίσω. Κάποιοι από αυτούς που είναι στο αεροδρόμιο, 24 αρνούνται να μας δώσουν πληροφορίες, άρα σημαίνει ότι μπορούνε… Στο Μάντσεστερ και οπουδήποτε αλλού για να μείνουν στα σπίτια τους, δεν μπορεί να εκβιάζεται η κυβέρνηση από κανέναν» τόνισε ο υφυπουργός.",https://thepressproject.gr/chardalias-den-kanoume-geniko-epanapatrismo-epithesi-stous-egklovismenous-tou-aerodromiou-tou-londinou/
Society,thepressproject.gr,ΠΟΥ: Προτελευταία η Ελλάδα σε σύνολο 24 ευρωπαϊκών χωρών σε πρόσθετες δαπάνες στο σύστημα υγείας για την καταπολέμηση της πανδημίας,Τετάρτη 6 Μαΐου 2020,thepressproject.gr,"Σύμφωνα με στοιχεία από τη διαδικτυακή πλατφόρμα του ΠΟΥ όπου παρακολουθείται ο τρόπος με τον οποίο τα εθνικά συστήματα υγείας στην ευρωπαϊκή περιφέρεια ανταποκρίνονται στην πανδημία του ιού, η Ελλάδα έρχεται προτελευταία ανάμεσα σε 24 χώρες ως προς το έκτακτο χρηματικό ποσό που έχει δαπανήσει για την καταπολέμηση της πανδημίας. Συγκεκριμένα, όπως επισημαίνεται στην ανάλυση, τα στοιχειά της οποίας προκύπτουν βάση των οικονομικών δεδομένων του 2017 αλλά και στοιχεία για τον πληθυσμό που έχει στη διάθεση του ο ΟΗΕ για το 2020, η Ελλάδα έχει δαπανήσει μέχρι στιγμής μόλις 15 δολάρια ανά άτομο, την ώρα που η Λιθουανία που έρχεται πρώτη, έχει ξοδέψει 386 δολάρια ανά άτομο. Όπως διευκρινίζεται από τον Παγκόσμιο Οργανισμό, στην Ελλάδα οι πρόσθετες δαπάνες που διατίθενται για την υγεία προέρχονται κυρίως από δωρεές ιδιωτών. Σε σύγκριση με τις τυπικές κρατικές δαπάνες για υγειονομική περίθαλψη βάση των στοιχείων του 2017, οι επιπλέον δαπάνες στην Ελλάδα για την υγεία για την αντιμετώπιση του ιού ανέρχονται στο 1,1% σε σχέση με τις τυπικές κρατικές δαπάνες.",https://thepressproject.gr/pou-proteleftea-i-ellada-se-synolo-24-evropaikon-choron-se-prosthetes-dapanes-sto-systima-ygias-gia-tin-katapolemisi-tis-pandimias/
Society,thepressproject.gr,Ουδέν νεότερον για την εστίαση από τον Θεοδωρικάκο,Τετάρτη 6 Μαΐου 2020,thepressproject.gr,"Έως το τέλος της εβδομάδας, το πολύ μέσα στην επόμενη, θα έχουν καθοριστεί οι κανόνες λειτουργίας των καταστημάτων εστίασης, όπως δήλωσε στον ΑΝΤ1 και στην εκπομπή «Καλημέρα Ελλάδα» ο υπουργός Εσωτερικών, Τάκης Θεοδωρικάκος. Αναφερόμενος στις ρυθμίσεις που αποφασίστηκαν στη χθεσινή τηλεδιάσκεψη υπό τον πρωθυπουργό, Κυριάκο Μητσοτάκη, ο Τ. Θεοδωρικάκος είπε ότι θα δοθεί πρόσθετος εξωτερικός χώρος για τραπεζοκαθίσματα εκεί που είναι εφικτό, χωρίς οι καταστηματάρχες να πληρώσουν επιπλέον δημοτικά τέλη. Ο όρος που τίθεται είναι να μην παρεμποδίζεται η διέλευση των πεζών. Στις περιπτώσεις που δεν υπάρχει δυνατότητα για να παραχωρηθεί πρόσθετος χώρος, δίνεται η δυνατότητα στους δήμους να προχωρήσουν σε μείωση των τελών, στα συγκεκριμένα καταστήματα, έως και 50%. Για το ενδεχόμενο να ανοίξουν τα καταστήματα εστίασης πριν την 1η Ιουνίου, όπως είναι προγραμματισμένο, ο υπουργός Εσωτερικών σημείωσε: «Μακάρι να τα καταφέρουμε να ανοίξουν και πριν την 1η Ιουνίου, εμείς θα το θέλαμε και νωρίτερα, αν φυσικά πάνε όλα καλά μέσα στον Μάιο και μηδενιστεί ο αριθμός των κρουσμάτων, γιατί αυτός είναι ο βασικός παράγοντας που καθοδηγεί τις αποφάσεις της επιτροπής λοιμωξιολόγων, υπό τον καθηγητή Τσιόδρα». «Θα ήταν μεγάλη διευκόλυνση, όμως είναι κάτι που πρέπει να αποφασίσει το οικονομικό επιτελείο. Χθες, πάντως, δεν υπήρξε συζήτηση γι’ αυτό το ζήτημα» απάντησε ο υπουργός, ερωτηθείς για το ενδεχόμενο να υπάρξει μείωση του ΦΠΑ στην εστίαση. Στο στόχαστρο του Θεοδωρικάκου τα πεζοδρόμια για τη «στήριξη του επαγγελματικού κόσμου»",https://thepressproject.gr/ouden-neoteron-gia-tin-estiasi-apo-ton-theodorikako/
Society,thepressproject.gr,"Έκκληση του Νοσοκομείου Πάτρας για ενίσχυση σε μέσα προστασίας, ΜΕΘ και προσωπικό",Τρίτη 24 Μαρτίου 2020,thepressproject.gr,"Ολόκληρη η επιστολή: Tην Παρασκευή 20/03, μετά από σχετικό αίτημά μας , πραγματοποιήθηκε συνάντηση εκπροσώπων της τριμελούς επιτροπής της Ε.Ι.Ν.Α ΠΓΝΠ ,παρουσία και του προέδρου της Ε.Ι.Ν.Α, με τη Διοικήτρια του ΠΓΝΠ κα Μαμμή, με μοναδικό θέμα συζήτησης την προετοιμασία του νοσοκομείου ως κέντρο αναφοράς για την αντιμετώπιση της πανδημίας. Τα συμπεράσματα από την συνάντηση είναι τα εξής : 1.Από την ψήφιση των Πράξεων Νομοθετικού Περιεχομένου έως σήμερα το ΠΓΝΠ δεν έχει λάβει ΟΥΤΕ ΕΝΑ ΕΠΙΠΛΕΟΝ ΕΥΡΩ από το Υπουργείο Υγείας ως έκτακτη χρηματοδότηση για τις αυξημένες και επείγουσες ανάγκες αντιμετώπισης της πανδημίας. Γίνεται προσπάθεια για την καταγραφή των έκτακτων εξόδων σε ειδικούς κωδικούς ώστε να καλυφθούν από το Υπ.Υγείας και να μην επιβαρύνουν τον τακτικό προϋπολογισμό του ΠΓΝΠ. 2.Από το διάγγελμα του Υπουργού Υγείας στο οποίο απηύθυνε έκκληση για στελέχωση του ΕΣΥ, έως και σήμερα έχουν αναλάβει καθήκοντα μόλις :1 επικουρικός γιατρός, 25 επικουρικοί νοσηλευτές εκ των οποίων οι 3 παραιτήθηκαν, 15 επικουρικοί συνάδελφοι παρα-ιατρικών ειδικοτήτων εκ των οποίων 3 παραιτήθηκαν. Αναμένονται 125 ακόμα επικουρικοί εργαζόμενοι και θα προκηρυχθούν θέσεις για επικουρικούς γιατρούς ΜΕΘ και Παθολογίας, μέσω των πινάκων της ΥΠΕ. 3.Οι ελλείψεις σε ΜΑΠ(Μέσα Ατομικής Προστασίας) είναι τραγικές. Ο αριθμός των FFP-2 και FFP-3 μασκών είναι πεπερασμένος (απόθεμα 250, με ρυθμό κατανάλωσης 100/μέρα) και αναμένεται εντός ημερών να μηδενιστεί. Αναμένονται ενισχύσεις με μερικές δεκάδες από άλλα νοσοκομεία αλλά το πρόβλημα δεν αφορά σε έλλειψη ρευστότητας/πιστώσεων αλλά σε γενική έλλειψη και εξάντληση των αποθεμάτων από τους προμηθευτές, την εγχώρια αγορά και τις εισαγωγές. 4.Οι διαθέσιμες κλίνες της ΜΕΘ είναι σχεδόν πλήρεις (10/13). Προχωρούν οι εργασίες για την μετατροπή της πρωην καρδιοχειρουργικής μονάδας σε ΜΕΘ αρνητικής πίεσης -Covid με δυνατότητα νοσηλείας 6 ασθενών, με τους αντίστοιχους απαραίτητους αναπνευστήρες και εξοπλισμό να είναι διαθέσιμοι. Ο υπάρχων και λειτουργών θάλαμος αρνητικής πίεσης (πρώην SARS), μέγιστης χωρητικότητας 5 κλινών διαθέτει τον αντίστοιχο αριθμό αναπνευστήρων . Οι παραπάνω αναπνευστήρες εξασφαλίστηκαν από μεταφορά από άλλα νοσοκομεία και δωρεές. Επίσης υπάρχουν άλλοι 5 φορητοί αναπνευστήρες της ΜΕΘ ενηλίκων που μπορούν να χρησιμοποιηθούν. Εκκρεμεί αδικαιολόγητα εδώ και ενάμιση χρόνο ο διαγωνισμός για την προμήθεια άλλων 6 αναπνευστήρων . 5.Πέραν της ΩΡΛ – Covid και της Οφθαλμολογικής –Covid δεν υπάρχει αυτή τη στιγμή κατεληγμένο σχέδιο για την επίταξη άλλης κλινικής σε περίπτωση πλήρωσης των πρώτων. 6. Δεν υπάρχει συγκεκριμένο σχέδιο για την αναπλήρωση των συναδέλφων που δικαιούνται ειδικές άδειες. 7.Θα συγκροτηθεί ειδική επιτροπή της 6ης ΥΠΕ με συμμετοχή λοιμωξιολόγου για την εξέταση και έκδοση αναρρωτικών αδειών των εργαζόμενων που ανήκουν σε ευπαθείς ομάδες. Απ’ την πλευρά μας επιμείναμε και συνεχίζουμε να επιμένουμε στα εξής : 1.Να δοθεί ΑΜΕΣΗ ΕΚΤΑΚΤΗ οικονομική επιχορήγηση από το Υπουργείο Υγείας για την κάλυψη των αυξημένων αναγκών του ΠΓΝΠ. 2.Να καλυφθούν ΑΜΕΣΑ ΟΛΕΣ οι κενές μόνιμες οργανικές θέσεις ιατρικού (με προτεραιότητα σε ΜΕΘ- ΤΕΠ -Παθολογία-Πνευμονολογία –Αναισθησιολογικό) και νοσηλευτικού προσωπικού , με διαδικασίες εξπρές . Να επιταχυνθούν και να ολοκληρωθούν εντός ημερών όλες οι εκκρεμείς διαδικασίες κρίσεων για μόνιμες θέσεις. Να επιταχυνθούν επίσης οι διαδικασίες ανάληψης καθηκόντων των ειδικευόμενων. Να ανανεωθούν οι συμβάσεις όσων επικουρικών λήγουν το επόμενο εξάμηνο. Να επιταχυνθούν οι διαδικασίες προσλήψεων του επικουρικού προσωπικού. Απεύθυνση καλέσματος εθελοντικής συνδρομής των φοιτητών 5ου και 6ου έτους της Ιατρικής Σχολής μέσω του Συλλόγου τους. 3.Να εξασφαλιστούν με κάθε τρόπο ΟΛΑ τα απαραίτητα υλικά προστασίας από τη Διοίκηση και το Υπουργείο. Ταχύρρυθμα μαθήματα χρήσης τους από όλους. 4.Να εξασφαλιστούν ΑΜΕΣΑ απ’ το νοσοκομείο και την ΥΠΕ ο μέγιστος αριθμός αναπνευστήρων και ειδικού εξοπλισμού. Να γίνει επίταξη χωρίς αποζημίωση των ιδιωτικών κλινών ΜΕΘ του Ολυμπίου και να μεταφερθούν έγκαιρα εκεί οι υπάρχοντες διασωληνωμένοι ασθενείς. 5.Να συγκροτηθεί συγκεκριμένο σχέδιο επίταξης άλλων κλινικών και δημιουργία πτερύγων covid σε περίπτωση πλήρωσης, με τη λογική από κάτω προς τα πάνω όπως γίνεται στα περισσότερα νοσοκομεία του εξωτερικού, δηλαδή πρώτος όροφος και στη συνέχεια δεύτερος κοκ, για τη μικρότερη δυνατή ενδονοσοκομειακή διασπορά και έκθεση των ανοσοκατασταλμένων ασθενών. 6.Να μεταφερθούν τα επείγοντα χειρουργικά, ορθοπεδικά, ΝΧ κτλ ιατρεία και τα μη ύποπτα για covid παθολογικά στο χώρο των τακτικών ιατρείων. Μετατροπή όλων των υπόλοιπων χώρων των ΤΕΠ σε χώρους αναμονής, εξέτασης και διαλογής για covid ,πλην του μικρού χειρουργικού για αντιμετώπιση πολυτραυματιών με πρόσβαση από την κλειστή πλαϊνή πόρτα. Εξασφάλιση σκάφανδρων και ειδικά διαμορφωμένων φορείων για την μεταφορά των ασθενών. 7. Να δοθούν όλες οι δικαιούμενες ειδικές άδειες στο προσωπικό χωρίς να μετακυλίεται η ευθύνη περικοπής τους στους Διευθυντές και τους προϊσταμένους των τμημάτων και των κλινικών. Να δοθούν τώρα οι αναρρωτικές άδειες στους συναδέλφους που ανήκουν στις ευπαθείς ομάδες με επιστημονικά-υγειονομικά κριτήρια. 8. Σχέδιο κυκλικής-εκ περιτροπής εργασίας από κάθε τμήμα με απουσία από την εργασία για 1 ή 2 συνεχόμενες εβδομάδες για την προφύλαξη γρήγορης και ταύτοχρονης έκθεσης του προσωπικού. Λειτουργία κλινικών και τμημάτων με προσωπικό ασφαλείας την περίοδο πριν την αύξηση του φόρτου εργασίας. Ρουχισμός, σίτιση, χώροι ανάπαυσης, και αποδυτήρια για όλους . Δωρεάν διέλευση όλων των εργαζομένων του ΠΓΝΠ από τα διόδια . Να καταγράφονται αυστηρά και να αποζημιώνονται ως εφημερίες όλες οι υπερωρίες πέραν του κανονικού ωραρίου. Η Τριμελής Επιτροπή της Ε.Ι.Ν.Α και το Διοικητικό της Συμβούλιο προτείνουν τα παραπάνω συγκεκριμένα μέτρα για την καλύτερη δυνατή θωράκιση του νοσοκομείου μας στο πιθανό ενδεχόμενο σοβαρής έξαρσης του covid στην περιοχή μας. Παράλληλα, θεωρούμε αυτονόητη τη δική σας υποχρέωση για την καλύτερη δυνατή υποστήριξη όλου του υγειονομικού προσωπικού που έχει ήδη ριχτεί στη δύσκολη αυτή μάχη. Τριμελής Επιτροπή Ε.Ι.Ν.Α ΠΓΝΠ και για το Δ.Σ της Ε.Ι.Ν.Α",https://thepressproject.gr/ekklisi-tou-nosokomiou-patras-gia-enischysi-se-mesa-prostasias-meth-ke-prosopiko/
Society,thepressproject.gr,Εθελοντές γιατρούς και νοσηλευτές αναζητά το υπουργείο Υγείας,Δευτέρα 23 Μαρτίου 2020,thepressproject.gr,"Σύμφωνα με το υπουργείο Υγείας, «η υγειονομική κατάσταση που βιώνει η χώρα μας το τελευταίο διάστημα από την πανδημία λόγω της νόσου COVID-19, είναι πρωτόγνωρη και η εξέλιξη της αναμένεται ραγδαία.». Το επιτελείο του υπουργείου Υγείας επισημαίνει ότι «η προσφορά όλων μας είναι απαραίτητη, ώστε να αντιμετωπισθούν οι δυσανάλογες ανάγκες που έχουν δημιουργηθεί. Η στήριξη του Εθνικού Συστήματος Υγείας και των επαγγελματιών του είναι απαραίτητη με όποιες δυνάμεις μπορεί ο καθένας μας.» Το υπουργείο Υγείας τονίζει ότι γίνεται κάθε προσπάθεια για να ενισχυθεί το σύστημα υγειονομικής περίθαλψης, τόσο σε ανθρώπινο δυναμικό όσο και σε ιατροτεχνολογικό εξοπλισμό, ωστόσο αναφέρει ότι «η πανδημία εξελίσσεται με γοργούς ρυθμούς, κρίθηκε αναγκαία η παροχή υπηρεσιών υγείας στις δομές υγείας της χώρας μας και από εθελοντές» και διευκρινίζει: «Το εθελοντικό πρόγραμμα απευθύνεται σε όποιον μπορεί να προσφέρει τις υπηρεσίες του όπως ιατροί, νοσηλευτές, παραϊατρικό προσωπικό, ψυχολόγοι, φοιτητές, αλλά και συνταξιούχοι επιστημών υγείας. »Επίσης, μπορεί να συμμετάσχει όποιος επιθυμεί να προσφέρει σε αυτόν τον αγώνα παρέχοντας διοικητική, τεχνική και οποιαδήποτε άλλη υποστήριξη στο σύστημα υγείας, ανεξαρτήτως της ειδίκευσης που έχει. »Για περισσότερες πληροφορίες σχετικά με τις λεπτομέρειες της διαδικασίας, οι ενδιαφερόμενοι μπορούν να επισκέπτονται τον ακόλουθο σύνδεσμο: moh.gov.gr»",https://thepressproject.gr/ethelontes-giatrous-ke-nosileftes-anazita-to-ypourgio-ygias/
Society,thepressproject.gr,Μ. Λώλος: Στο προσφυγικό είμαστε μπροστά σε σταυροδρόμι: Αλληλεγγύη ή ανθρωποφαγία,Δευτέρα 16 Μαρτίου 2020,thepressproject.gr,"Μιλώντας στη ραδιοφωνική εκπομπή «Φύλλο Πορείας» του ΤΡΡ, ο Μ. Λώλος αναφέρθηκε στο νέα προσφυγική κρίση στα νησιά, αλλά και στον Έβρο, λέγοντας πως η κατάσταση έχει διαφοροποιηθεί σημαντικά, δίνοντας παραδείγματα για τα όσα συνέβαιναν στη Λέσβο κατά τη διάρκεια της πρώτης προσφυγικής κρίσης και τα περιστατικά με ξενοφοβικές αντιδράσεις που εκτυλίσσονται πλέον στο νησί.  «Η άφιξη από τις βάρκες ήτανε κατά τι περισσότερο στη θητεία από τον Μητσοτάκη στην κυβέρνηση. Κατά τι περισσότερο. Δεν έχει καμία σχέση δηλαδή με το ’15, ’16 που έρχονταν βάρκες στη σειρά. Μα καμία σχέση. Η εικόνα που είδα με τις βάρκες, ήταν η ίδια με την εικόνα που είχα δει το ’15, ’16. Δηλαδή ‘άνθρωποι κουρασμένοι με παιδιά να βγαίνουνε στην παραλία και να αγκαλιάζονται γιατί δεν πνιγήκανε. Και μάλιστα έλεγε μία βάρκα με Αφρικανούς, γιατί μ’ αυτή τη βάρκα μόνο Αφρικανούς στέλνουνε ήρθανε με επτά, οκτώ μποφόρ. Την πρώτη μέρα δηλαδή οι άνθρωποι βγήκαν στη στεριά και φιλάγανε τα βότσαλα της παραλίας.  Αυτό που δεν ήταν όμως ίδιο με το ’15, ’16 ήταν ότι οι πρόσφυγες Αφγανοί με τις οικογένειές τους, με πολλά παιδιά, κοιμηθήκανε τρεις μέρες στην παραλία. Το ’15, ’16 συνηθίσανε. Βγαίνανε στην παραλία, τους δίνανε στεγνά ρούχα, υπήρχε και ο πλάτανος, που ήταν μια καταπληκτική δομή αλληλεγγύης, που τους έδινε και ένα ρόφημα ζεστό, τους δίνανε ζεστά ρούχα και συνεχίζανε.  Τώρα όμως, κοιμηθήκανε τρεις μέρες στην παραλία. Αν μπορεί ο ακροατής να φανταστεί οικογένειες να κοιμούνται τρεις μέρες στην παραλία καταχείμωνο, με την υγρασία και με το κρύο που έκανε, εγώ δε μπορώ ούτε καν να το διανοηθώ.  Αυτό που επίσης είδα στη Λέσβο, ήμουνα στη Θερμή. Η Θερμή, για να καταλάβουν οι ακροατές σας, είναι ένα λιμάνι, όπου εκεί βγήκε μία βάρκα ακυβέρνητη. Είναι κοντά στη Μόρια. Ένα δύο τρία χιλιόμετρα από τη Μόρια αυτό το λιμάνι. Αυτοί λοιπόν οι πρόσφυγες Αφγανοί, είχαν την ατυχία η βάρκα τους να είναι ακυβέρνητη, γιατί, όπως καταγγείλανε κάποιοι μασκοφόροι τους χαλάσανε τη μηχανή, η βάρκα ήταν ακυβέρνητη από το πρωί και βγήκε το απόγευμα στο λιμάνι της Θερμής. Αυτό που είδα λοιπόν στο λιμάνι της Θερμής ήτανε φασίστες, πιτσιρικάδες επί το πλειστον , να τραμπουκίσουνε τη βάρκα. Και τους πρόσφυγες μέσα, τύπου “ go  back , δεν σε αυτώσαμε εμείς που είσαι έγκυος, τα παιδιά ξέρεις να τα κάνεις”, ήταν από τις λίγες φορές που έχω δει φασίστες να τραμπουκίζουν . Γιατί συνήθως όταν οι φασίστες έχουνε δράσει, δεν είμαστε εκεί. Αυτό με σόκαρε. Μετά από λίγο φυσικά πέσανε και σ’ εμάς. Έλα εδώ, οι κάμερες να φύγουνε, και μάλιστα δείρανε και ένα Γερμανό φωτορεπόρτερ. Δεν θα μείνω στο πέσιμο σ’ εμάς, γιατί ποτέ οι φασίστες δε γουστάρανε κάμερες. Θα μείνω στην αρχική εντύπωση που είχα, αυτή η απάνθρωπη συμπεριφορά απέναντι σε ανθρώπους κυνηγημένους που ‘ χουνε βγει… και πού να πάνε εξάλλου. Πού να πάνε; Αφού δε δουλεύει η μηχανή. Ν’ αρχίσουνε με τα χέρια να κωπηλατούν για να ξαναπάνε Τουρκία;  Φύλλο Πορείας της 12ης Μαρτίου 2020 Τόνισε ότι του έκανε ιδιαίτερα αρνητική εντύπωση ότι δίπλα στους φασίστες που έκαναν τις επιθέσεις, η συντριπτική πλειοψηφία των πολιτών ήταν σιωπηλή. Την ίδια στιγμή, οι φασίστες έκαναν επιθέσεις σε δημοσιογράφους και εργαζόμενους σε ΜΚΟ. Όπως ανέφερε χαρακτηριστικά, η σημερινή κατάσταση δεν έχει σχέση με το 2015 και το 2016, όταν υπήρχε ένα μεγάλο κύμα αλληλεγγύης προς τους πρόσφυγες και τους μετανάστες που έφταναν στο νησί.  «Και αφού μου έκατσε αυτή η πολύ έντονη αίσθηση στο κεφάλι μου, ήρθε η επόμενη σκέψη, που ήταν ακόμα χειρότερη. Η συντριπτική πλειοψηφία που ήταν δίπλα, και υπήρχε κάμποσος κόσμος, ήταν σιωπηροί, πλην εξαιρέσεων. Δηλαδή αυτό είναι το πρόβλημα. Η συντριπτική πλειοψηφία που είναι σιωπηρή σε τέτοιου τύπου δράσεις, που κάνουν οι φασίστες.  Στη Λέσβο φυσικά αυτό που έζησα ήταν το αμάξι που είχαμε νοικιάσει είχαμε βγάλει φυσικά τα λογότυπα από την εταιρεία που είχαμε νοικιάσει το αμάξι. Γιατί έτσι και βλέπανε το λογότυπο, αυτό που βάζουν στο παρμπρίζ εταιρείας που νοικιάζει, το σπάγανε. Όταν το γυρίσαμε πίσω για να το αφήσουμε για το αεροδρόμιο, τον ρωτήσαμε “πόσα σας σπάσανε”; Και μας λέει: “εμάς δύο. Σε μία άλλη εταιρεία, επτά”. Γιατί στήνανε κάτι μπλόκα στη ΔΕΗ και στη Μόρια και ό,τινοικιάρικοαμάξι παίρνανε, το σπάγανε και μετά ρωτάγανε. Είχανε μια άλλη λογική να ρωτάνε: “μιλάς ελληνικά”; Και αν εσύ ήσουνα τουρίστας, όχι εργαζόμενος σε ΜΚΟ ή αλληλέγγυος, τουρίστας, και δε μίλαγες ελληνικά, σε δέρνανε. Αυτό το πράγμα λοιπόν, αυτό τον εκφασισμό στη Λέσβο, το οποίο με έχει σοκάρει. Και με σοκάρει πιο πολύ αυτή η συντριπτική πλειοψηφία που δεν αντιδρά.  Εγώ μπορώ να καταλάβω ότι στο νησί τους έχουνε κοντά στους είκοσι χιλιάδες πρόσφυγες, εγκαταλειμμένοι σε απάνθρωπες συνθήκες. Μπορώ εν μέρει να καταλάβω τους κατοίκους της Μόριας , όπου δίπλα τους ακριβώς έχουν 20.000 εξαθλιωμένους, παρατημένους μέσα στη λάσπη με καλοκαιρινές σκηνές, που προσπαθούν να επιβιώσουν, πρόσφυγες. Κι εγώ, αν ήμουν στη θέση των προσφύγων, φυσικά θα πήγαινα να κόψω ξύλα, για να ζεστάνω την οικογένειά μου ή για να μαγειρέψω. Γιατί δεν έχω άλλο τρόπο να μαγειρέψω. Άρα λοιπόν θα κόψω ξύλα από το δένδρο του τάδε αγρότη, που προφανώς μπορεί να θέλει να πάρει καρπό. Τα καταλαβαίνω απόλυτα αυτά. Απλά αυτό τον εκφασισμό και το κυνήγι δε μπορώ να το φανταστώ. Δε μπορούσα να το φανταστώ με τίποτα. Εγώ έζησα μία Λέσβο, που έχω πάει πολλές φορές, τελείως διαφορετική από τη Λέσβο που ήξερα. Δε τη συγκρίνω με το ’15, ’16 που ήτανε μία Λέσβος αλληλεγγύης, όπου υπήρχαν φυσικά και οι περιπτώσεις 5 ευρώ το φόρτισμα του κινητού, ή με το που έβγαινε η βάρκα τη σπάγανε και άλλος έπαιρνε τα πλαστικά, άλλος έπαιρνε τη μηχανή, άλλος έπαιρνε τα κόντρα πλακέ και την πίστα που κάνανε, αλλά υπήρχε και πάρα πολύς κόσμος από τη Λέσβο, που ήταν και αλληλέγγυοι και που βοηθούσε πάρα πολύ»  Ο πρόεδρος της Ένωσης Ελλήνων Φωτορεπόρτερ καταδίκασε τη στάση της πλειοψηφίας των ΜΜΕ, λέγοντας ότι παίζουν τρισάθλιο ρόλο, συμβαδίζοντας με τη λογική της κυβέρνησης που «βαφτίζει» τους πρόσφυγες μετανάστες και τους μετανάστες εισβολείς. Υπογράμμισε ότι «δεν είμαστε ίδιοι ούτε με τον ΣΚΑΪ, ούτε ίδιοι με το MEGA, ούτε ίδιοι με την ΕΡΤ. Κάνουμε και μια άλλου τύπου δημοσιογραφία».  «Θα πρέπει να τονίσουμε κι αυτό το καταπληκτικό ρόλο που παίζει με συντριπτική πλειοψηφία τωνmediaστο να βοηθήσουν στο αφήγημα της κυβέρνησης, ο πρόσφυγας γίνεται μετανάστης, το θυμάστε που έλεγε ότι Αφγανοί και δεν ξέρω γω τι, δεν είναι πρόσφυγες…  Ο ρόλος τωνmediaλοιπόν στη συντριπτική τους πλειοψηφία τηλεοράσεις, εφημερίδεςsite, έχουν παίξει έναν πάρα πολύ τρισάθλιο ρόλο. Παίζουνε λοιπόν τη λογική της Κυβέρνησης που λέει ότι ο πρόσφυγας είναι μετανάστης προσπαθώντας και παραλείποντας τον αυτονόητο νόμο που λέει ότι το άσυλο είναι προσωπική υπόθεση του καθενός, άρα μπορεί να έρθει από οποιαδήποτε χώρα να ζητήσει άσυλο. Όπου μπορεί να μην έχουνε πόλεμο για παράδειγμα, αλλά να δικαιούνται άσυλο. Αυτό λοιπόν το ότι ο πρόσφυγας γίνεται μετανάστης, τώρα το μετανάστης έγινε εισβολέας. Και αρχίζει και μπαίνει στη λογική του κόσμου ότι αυτοί οι άνθρωποι οι κυνηγημένοι οι απέναντι είναι εισβολείς. Δηλαδή ότι οι Τούρκοι μας βομβαρδίζουνε με ανθρώπινα σώματα εισβολέων προσφύγων. Το ότι εμείς κρατάμε Θερμοπύλες.  Και κάνουμε ρεπορτάζ σ’ όλους αυτούς τους φασίστες που έρχονται με κάτι βάρκες και κάτι δίκαννα και κυνηγάνε να πυροβολήσουν τον μετανάστη. Άσε δε που η Κυβέρνηση δύο συγκεκριμένες δολοφονίες τις θεωρεί fake  news , δεν τις παραδέχεται, ενώ είναι, με αδιάσειστα στοιχεία και δεν παίζει αυτό στα media , πλην εξαιρέσεων. Μάλιστα λοιπόν επειδή το σιχαθήκαμε αυτό το πράγμα και εμείς οι φωτορεπόρτερ προσπαθούμε να κρατήσουμε την τιμή τωνmedia, έχει βγει και μία ανακοίνωση που υπογράφουμε πάρα πολλοί συνάδελφοι που λέμε “παιδιά δεν είμαστε ίδιοι”. Παιδιά δεν είμαστε ίδιοι! Δεν είμαστε ίδιοι ούτε με τον ΣΚΑΪ, ούτε ίδιοι με το MEGA, ούτε ίδιοι με την ΕΡΤ. Κάνουμε και μια άλλου τύπου δημοσιογραφία, εμείς σαν φωτορεπόρτερ, σαν δημοσιογράφοι και παίρνουμε και την ευθύνη μας, να μας ανοίξει το κεφάλι ο κάθε φασίστας.  Κάνουμε το αυτονόητο. Εμείς λογοδοτούμε σαν φωτορεπόρτερ, και φαντάζομαι και οι δημοσιογράφοι, όπως και το δικό σας μέσο ενημέρωσης, λογοδοτούμε στην κοινωνία. Και η κοινωνία θα μας προστατεύσει από την κρατική φασιστική αυθαιρεσία. Εμείς λογοδοτούμε στην κοινωνία. Λογοδοτούμε στα παιδιά μας, λογοδοτούμε στους φίλους μας, στους γονείς μας, στη συντρόφισσα μας. Σε αυτούς λογοδοτούμε. Αν γίνουμε κίτρινοι λοιπόν πάνω στις ψυχούλες των προσφύγων, δεν ξέρω κατά πόσο μπορούμε να κοιμηθούμε το βράδυ ήσυχοι».  Ο Μ. Λώλος στάθηκε στην «εισαγωγή» φασιστών από χώρες του εξωτερικού και τόνισε πως βρισκόμαστε μπροστά σε σταυροδρόμι που θα οδηγήσει είτε στη λογική της αλληλεγγύης είτε στη λογική της ανθρωποφαγίας. Ζήτησε να αφήσουμε στην άκρη το « επαναστατόμετρο » και να διεκδικήσουμε καινούργιες νίκες, έστω και μικρές, προκειμένου να μπορέσουμε να προχωρήσουμε μπροστά.  «Δεν μας φτάνουν οι δικοί μας οι φασίστες. Να μας κουβαλιούνται και ξενόφερτοι. Ενώ παλιά το 15΄, το 16΄ ερχόντουσαν αλληλέγγυοι από διάφορες χώρες που βοηθάγανε, τώρα έρχονται φασίστες. Αλληλέγγυοι των φασιστών. Και εδώ πλέον, εκεί ήθελα να καταλήξω, έχουμε ένα δίπολο. Ή θα πάμε ακροδεξιά φασιστικά σαν κοινωνία μιλάω, θα πάμε φασιστικά. Αυτό έχει σχέση με τον πρόσφυγα που τον θεωρούμε εισβολέα, αυτό έχει σχέση με το ότι θα σου πάρουν τα μακαρόνια από το σούπερ μάρκετ και να ψοφήσεις εσύ γιατί εγώ θέλω λόγω κορονοϊού – δεν με νοιάζει αν θα ψοφήσεις δίπλα μου – εγώ θέλω να ‘ μαι οκκαι θα σε πατήσω στο κεφάλι. Ή θα πάμε λοιπόν στην λογική της ανθρωποφαγίας που δεν ανήκει στο ανθρώπινο ούτε στο ζωικό βασίλειο αυτή η λογική, ή θα πάμε σε μια λογική πιο αλληλέγγυα πιο ανθρώπινη. Θα μπορούμε να συνεννοηθούμε. Είμαστε σ’ αυτό το σταυροδρόμι.  Η ανάλυση του γιατί φτάσαμε σ’ αυτό το σταυροδρόμι είναι τεράστια, δεν νομίζω ότι προλαβαίνουμε να το κάνουμε σ’ αυτή την εκπομπή. Γιατί πρέπει να πάμε λίγο πιο πίσω χρονικά. Και να αποδώσουμε ευθύνες, και όχι μόνο στην προηγούμενη κυβέρνηση του ΣΥΡΙΖΑ, που έχει τεράστιο, τεράστιο μερίδιο ευθύνης.  Από τη στιγμή τώρα που είμαστε στο σταυροδρόμι, ας αφήσουμε τις αναλύσεις ότι ο καπιταλισμός είναι κακός. Μη λέμε τα αυτονόητα μεταξύ μας και να αρχίζουμε να σκεφτόμαστε πρακτικά στη δράση τι μπορούμε να κάνουμε, στον δρόμο. Να μπορούμε να συνεννοηθούμε τη συλλογικότητα. Να κατεβάσουμε λίγο το επαναστατόμετρο και να συνεννοηθούμε το τι άλλο κάνουμε…Ας κρατήσουν τα μαγαζιά τους. Δεν λέμε να μην κρατήσουν τα μαγαζιά τους. Αλλά τουλάχιστον στον δρόμο να βρούμε μια κοινή συνισταμένη. Και να προσπαθούμε να βιώσουμε καινούριες χαρές. Καινούριες νίκες μικρές έστω και να μπορούμε να προχωρήσουμε.  Και να σκεφτούμε και άλλους τρόπους δράσης. Εγώ είμαι 32 χρόνια φωτορεπόρτερ, ο δρόμος για μένα με θρέφει. Δρόμο φωτογραφίζω 32 χρόνια. Θεωρώ ότι όταν είμαι στο δρόμο σε μια κινητοποίηση που έχει παλμό που είναι μαζική είναι η καλύτερή μου στιγμή. Για να τη φωτογραφίζω. Είναι από τις ευτυχισμένες μου στιγμές όταν φωτογραφίζω τέτοιες μαζικές συγκεντρώσεις. Δεν είναι μόνο… Να σας φέρω ένα παράδειγμα; Πριν μέρες λοιπόν πήγα και έδειξα φωτογραφίες από παιδάκια προσφυγάκια σε ένα νηπιαγωγείο που είχε 12 πιτσιρίκια 4-5 χρονών. Μιάμιση ώρα τα πιτσιρίκια… Τα πιτσιρίκια μετά από 15 λεπτά μου είπε η νηπιαγωγός τους αλλάζει το consept γιατί δεν μιλούσαν. Βαριούνται. Και μετά αρχίζουν και φωνάζουν και κάνουν διάφορα. Μιάμιση ώρα λοιπόν, κάτσανε και με ρωτάγανε και βλέπανε φωτογραφίες από προσφυγάκια, απ ΄ την Ειδομένη , από το camp από τον Ελαιώνα, από την πλατεία Βικτωρίας και με ρωτάγανε διάφορα. Βλέπανε φωτογραφίες από προσφυγάκια και μου τα θεωρούσανε παιδιά συνομήλικά τους. Και μου λέγανε “γιατί είναι έτσι;, γιατί το άλλο;” Στο τέλος δε, ήρθαν και με πήραν όλα μαζί μια αγκαλιά. Με συγκλόνισε αυτή η αγκαλιά και ένα πιτσιρίκι μου λέει “σου εύχομαι καλή ζωή”. Και το δε φινάλε ήτανε το αγαπημένο τους τραγούδι ήτανε το bella  ciao . Και χορεύαμε το bella  ciao  σε δύο τρεις εκδοχές. Αυτό είναι μια χαρά παιδιά. Από αυτά τα 10 πιτσιρίκια, το ένα πιτσιρίκι τουλάχιστον θα γυρίσει στο σπίτι και θα πει “μαμά αυτό το ξένο το παιδάκι, δεν είναι…εγώ θέλω να παίξω μαζί του”. Πρέπει να βρούμε κι άλλους τρόπους. Πρέπει να βρούμε, να σκεφτούμε και άλλα πράγματα». ",https://thepressproject.gr/m-lolos-sto-prosfygiko-imaste-brosta-se-stavrodromi-allilengyi-i-anthropofagia/
Society,popaganda.gr,Γεωργιάδης: «Στις 25 Απριλίου ξεκινάει η παραγωγή μασκών»,07.05.2020,popaganda.gr,"Δεν πρόκειται να επιστρέψουμε άμεσα στην παλιά μας ζωή, έως ότου βρεθεί το εμβόλιο και αποκτήσει ανοσία ένα μεγάλο τμήμα του πληθυσμού. Και οι μάσκες θα είναι απαραίτητες και τα γάντια μίας χρήσης και τα αντισηπτικά και οι αποστάσεις. Γενικά θα τηρούμε κανόνες για πάρα πολύ μεγάλο διάστημα επεσήμανε σήμερα το πρωί ο υπουργός Ανάπτυξης και Επενδύσεων ‘Αδωνις Γεωργιάδης σε συνεντεύξεις του στην ΕΡΤ1, στους τηλεοπτικούς σταθμούς Open και Alpha 989. Ο ίδιος συμπλήρωσε ότι θα πάμε βήμα βήμα στη χαλάρωση και η πειθαρχία είναι απαραίτητη. Επειδή ο ιός δρα αναπάντεχα δεν πρέπει να χαλαρώνουμε στον κεντρικό μας στόχο και εμείς, ως υπουργείο Ανάπτυξης, όταν μας υποδείξουν οι ειδικοί το χρονοδιάγραμμα χαλάρωσης των μέτρων αμέσως θα το εφαρμόσουμε. Πετρέλαιο θέρμανσης Σε ερώτηση δημοσιογράφου εάν η κυβέρνηση εξετάζει το ενδεχόμενο να δοθεί παράταση για το επίδομα πετρελαίου θέρμανσης, το οποίο λήγει τον Απρίλιο, και να ωφεληθούν οι καταναλωτές από τις χαμηλές τιμές που διαμορφώνονται αυτή την περίοδο, ο υπουργός είπε ότι είναι μία σκέψη που εξετάζει η κυβέρνηση. Επίσης σημείωσε ότι οι τιμές έχουν πέσει και στα πρατήρια ακολουθώντας τις διεθνείς τιμές, ενώ για τις τιμές σε είδη διατροφής είπε ότι, πράγματι, υπάρχουν κάποιες αυξήσεις εξαιτίας των μέτρων που λαμβάνοντας παγκόσμια στη μάχη κατά του κορονοϊού αλλά υπογράμμισε ότι καθημερινά είναι εκτεταμένοι οι έλεγχοι από τη γενική γραμματεία Εμπορίου και Προστασίας Καταναλωτή για να αποφεύγονται φαινόμενα αισχροκέρδειας και ζήτησε όποιος καταναλωτής εντοπίζει τέτοιο φαινόμενο να το καταγγέλει άμεσα στο τηλεφωνικό κέντρο 1520. Μόνο χθες, όπως είπε, έγιναν 400 έλεγχοι. Στις 25 Απριλίου ξεκινάει η παραγωγή μασκών Ο υπουργός γνωστοποίησε ότι χθες έγινε με παρέμβαση των υπουργείων Υγείας και Ανάπτυξης η παραλαβή μηχανημάτων, από την Κίνα, προκειμένου να υπάρξει παραγωγή υγειονομικών μασκών ασφαλείας από μεγάλο εργοστάσιο παραγωγής στην Ελλάδα. Όπως είπε ο υπουργός θα είναι το πρώτο εργοστάσιο παραγωγής μασκών για τον κορονοϊό, στη χώρα μας και η παραγωγή θα είναι 9 εκατ. τεμάχια μάσκες το μήνα. Οι μονάδες βρίσκονται στη Λάρισα και στη Θράκη και η παραγωγή θα ξεκινήσει στις 25 Απριλίου ενώ όπως ανέφερε ο κ. Γεωργιάδης «κάνουμε προσπαθεια να βοηθήσουμε τους ανθρώπους να κάνουν και ένα δεύτερο εργοστάσιο να φτιάχνει την πρώτη ύλη για τις μάσκες διότι η πρώτη ύλη είναι εισαγόμενη». «Δεν καλύπτεται το σύνολο της ζήτησης αλλά είναι ένα καλό πρώτο βήμα για να υπάρχει σχετική επάρκεια», όπως σημείωσε ο υπουργός. Ο ίδιος συνέχισε ότι στο ηλεκτρονικό σύστημα καταγραφής αποθεμάτων χθες ήταν καταγεγραμμένα 11 εκατομμύρια μάσκες, άρα, όπως είπε, αυτή τη στιγμή υπάρχει επάρκεια από μάσκες στη χώρα μας αλλά, όπως εξήγησε, σήμερα οι μάσκες είναι ακριβές, διότι το νούμερο μπορεί να είναι μεγάλο αλλά αν αρχίσουμε να φοράμε όλοι μάσκες το νούμερο αυτόματα μετατρέπεται σε μικρό για τις ανάγκες της αγοράς. Ο ίδιος πρόσθεσε ότι η κυβέρνηση προετοιμάζεται ώστε να μην υπάρξει κανένα πρόβλημα το επόμενο διάστημα που θα σταματήσει η καραντίνα και θα χρειαζόμαστε περισσότερες μάσκες. ΑΠΕ-ΜΠΕ",https://popaganda.gr/newstrack/georgiadis-2/
