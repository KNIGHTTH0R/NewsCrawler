subtopic,website,title,date,author,text,url
Sports,tanea.gr,Υπέρ της επανέναρξης του πρωταθλήματος οι ομάδες – Αντιδρά ο Αλαφούζος που θέλει οριστική διακοπή,29 Απριλίου 2020 | 15:45,tanea.gr,"Συντριπτικά υπέρ της επανέναρξης του πρωταθλήματος η ψηφοφορία στη Σούπερ Λίγκα. Κάθετα αντίθετος ο μεγαλομέτοχος του Παναθηναϊκού, Γιάννης Αλαφούζος, που είπε ότι δεν πρέπει να σκέφτονται καν να παίξουν ξανά. Συγκεκριμένα, οι ΑΕΛ, Αστέρας, Άρης, Ατρόμητος, Βόλος, Ξάνθη, Ολυμπιακός, ΟΦΗ τάχθηκαν υπέρ της επανέναρξης του πρωταθλήματος, με τον Γιάννη Αλαφούζο να αντιδράει έντονα και όπως είχε κάνει και στην προηγούμενη τηλεδιάσκεψη να ζητάει οριστική διακοπή. «Οι αρχές απαγορεύουν τις ομαδικές προπονήσεις. Δεν καταλαβαίνω τι συζητάμε. Οι παίκτες που θα επιστρέψουν από το εξωτερικό πρέπει να μπουν σε καραντίνα 14 ημερών. Είναι επικίνδυνο να ξεκινήσουμε το πρωτάθλημα. Αν κολλήσει έστω ένας διαγωνιζόμενος, τι θα γινει; Εκπλήσσομαι με την ομοθυμία της επανέναρξης. Είμαι αντίθετος »,  είπε ο μεγαλομέτοχος του Παναθηναϊκού, με τον Χρήστο Δάρα του Πανιωνίου και τον Φώτη Κωστούλα του Παναιτωλικού να συμφωνούν μαζί του. Ο ΠΑΟΚ, μέσω του Μάκη Γκαγκάτση, ζητάει να τεθεί ένα χρονικό όριο για την επιστροφή στις προπονήσεις και αν αυτό ξεπεραστεί, τότε να μην υπάρξει συνέχεια στη σεζόν.",https://www.tanea.gr/2020/04/29/sports/football/yper-tis-epanenarksis-tou-protathlimatos-oi-omades-antidra-o-alafouzos-pou-thelei-oristiki-diakopi/
Sports,tanea.gr,Κούγιας για «Σαγόνια» και δικηγόρους που «δεν έχουν κερδίσει δίκη ούτε για τροχαία παράβαση του γιου Σαββίδη»,18 Απριλίου 2020 | 13:26,tanea.gr,"Ο Αλέξης Κούγιας δεν άφησε να πέσει κάτω η προπαγάνδα που έστησε το επικοινωνιακό σύστημα του ΠΑΟΚ και με δήλωση-έπος έβαλε κατά του «σαγόνια», όπως τον αποκαλεί, αναφορικά με δημοσιεύματα εναντίον του, που αφήνουν υπονοούμενα. Επισημαίνει την προσπάθεια ορισμένων να αποκαλύψουν/φτιάξουν/εφεύρουν «παράνομες συμπεριφορές ΠΑΕ που είναι απέναντι στον ΠΑΟΚ» και τέλος επιτίθεται σε όσους τα αναπαρήγαγαν, αναφέρεται σε συγκεκριμένα γεγονότα και προαναγγέλλει αποκαλύψεις μετά την Τρίτη του Πάσχα.",https://www.tanea.gr/2020/04/18/sports/football/kougias-gia-sagonia-kai-dikigorous-pou-den-exoun-kerdisei-diki-oute-gia-troxaia-paravasi-tou-giou-savvidi/
Sports,tanea.gr,Δώνης για επανέναρξη πρωταθλήματος: «Πρέπει να δοθούν 3 -4 εβδομάδες για προετοιμασία»,29 Απριλίου 2020 | 12:31,tanea.gr,"Ο Γιώργος Δώνης παραχώρησε συνέντευξη στα «ΝΕΑ» με κύριο θέμα την επανέναρξη του πρωταθλήματος και το χρονικό διάστημα που θα χρειαστεί για να επανέλθουν οι ομάδες. Ο προπονητής του Παναθηναϊκού σχολίασε επίσης τη σκέψη της FIFA για πέντε αλλαγές από κάθε ομάδα στα παιχνίδια εκφράζοντας την αντίθεσή του σε κάτι τέτοιο. Αναλυτικά όσα είπε:«Δεν νομίζω ότι είναι κάτι που με βρίσκει σύμφωνο. Αρχικά, εκτιμώ ότι πρόκειται για κάτι που συζητάμε λόγω των ειδικών συνθηκών που βιώνουμε όλοι. Ουδείς μπορεί να πει με σιγουριά πώς θα λειτουργήσει κάτι τέτοιο, αν φυσικά εγκριθεί το σενάριο για πέντε αλλαγές. Έχω την εντύπωση ότι αυτό συμβαίνει ώστε οι προπονητές να έχουν αυτή τη στιγμή και όταν επαναρχίσουν τα πρωταθλήματα περισσότερες επιλογές στη διάθεσή τους. Υπάρχει αποχή, οι παίκτες θα θελήσουν ξεκούραση, οι αγώνες θα είναι συνεχείς. Το σημαντικό κομμάτι είναι ο ρυθμός του παιχνιδιού. Σκεφθείτε αν γίνονται τόσες αλλαγές πόσο άσχημα θα επηρεαστεί ο ρυθμός. Δεν θα έρθει το επιθυμητό αποτέλεσμα. Δεν ξέρω και αν εγκριθεί. Θα δώσω ένα παράδειγμα: στα καλοκαιρινά ματς προετοιμασίας κάνουμε στο ημίχρονο πολλές αλλαγές, πέντε ή έξι. Σύνολο δέκα από τις δύο ομάδες! Δεν χάνεται σε ένα μεγάλο ποσοστό η ομοιογένεια, δεν πέφτει ο ρυθμός; Είναι επόμενο. Το αποτέλεσμα δεν είναι το αναμενόμενο. Το σημαντικό αυτή τη στιγμή, λίγο προτού επιστρέψουν τα πρωταθλήματα στην Ευρώπη, είναι να δοθούν τρεις με τέσσερις εβδομάδες για προετοιμασία. Τη χρειαζόμαστε και εμείς οι τεχνικοί αλλά και οι ποδοσφαιριστές για να έρθουν σε καλή κατάσταση. Δεν είναι κάτι συνηθισμένο. Και βέβαια να έχουμε στο μυαλό κάτι σημαντικό: δεν είμαστε σε περίοδο προετοιμασίας, δεν είμαστε δηλαδή στο καλοκαίρι που χτίζεται μία ομάδα. Αλλά στο φινάλε της σεζόν. Έχει αυτό διαφορά και μεγάλη σημασία. Άρα, απαιτείται διαχείριση μεγάλη για το επόμενο στάδιο».  ",https://www.tanea.gr/2020/04/29/sports/football/donis-gia-epanenarksi-protathlimatos-prepei-na-dothoun-3-4-evdomades-gia-proetoimasia/
Sports,tanea.gr,Ο Βαγγέλης Μαρινάκης για την κεντρική τηλεοπτική διαχείριση,29 Απριλίου 2020 | 13:25,tanea.gr,"Ο Βαγγέλης Μαρινάκης πήρε θέση στην τηλεδιάσκεψη της Λίγκας σχετικά με την κεντρική διαχείριση τηλεοπτικών δικαιωμάτων, ξεκαθαρίζοντας πως ο Ολυμπιακός είναι υπέρ αυτής, πλην όμως για να γίνει αυτό πρέπει να ξεκαθαρίσουν τα ιδιοκτησιακά καθεστώτα των ομάδων. Μίλησε για την Ξάνθη που έχει γίνει δεύτερη ομάδα του ΠΑΟΚ, για τον Βόλο που τον έχουν κάνει… έκτρωμα, ενώ τόνισε πως υπάρχουν ερωτηματικά και για τον Παναιτωλικό. Μεταξύ άλλων ο Μαρινάκης ανέφερε σχετικά με την κεντρική τηλεοπτική διαχείριση: «Ο ΠΑΟΚ ήταν ο πρώτος που βγήκε από την κεντρική διαχείριση. Ο Ολυμπιακός είναι θετικός στην κεντρική διαχείριση μόνο αν ξεκαθαρίσουν τα ιδιοκτησιακά καθεστώτα. Δηλαδή δεν είναι δυνατόν να μιλάμε για κεντρική διαχείριση και η Ξάνθη να είναι η δεύτερη ομάδα του ΠΑΟΚ. Ή ο Βόλος που τον έχουν κάνει έκτρωμα. Ή ομάδες όπως ο Παναιτωλικός για τον οποίο υπάρχουν ερωτηματικά». Νωρίτερα ο Αγραφιώτης είχε μιλήσει για το θέμα της κεντρικής διαχείρισης και είχε αναφερθεί στον Φώτη Κωστούλα, ενώ υπέρ της κεντρικής διαχείρισης έχουν ταχθεί σχεδόν όλες οι ομάδες  ",https://www.tanea.gr/2020/04/29/sports/football/o-vaggelis-marinakis-gia-tin-kentriki-tileoptiki-diaxeirisi/
Sports,tanea.gr,Τα αποτελέσματα της ψηφοφορίας για την κεντρική διαχείριση των τηλεοπτικών δικαιωμάτων,29 Απριλίου 2020 | 14:38,tanea.gr,"Το θέμα της Ξάνθης και της άμεσης σχέσης που έχει με τον ΠΑΟΚ δεν περνάει πλέον στο… ντούκου από καμιά ομάδα. Διότι καταλαβαίνουν όλοι ότι πρόκειται για αλλοίωση πρωταθλήματος όταν μια ομάδα έχει κοινή διοίκηση με μια άλλη. Αυτό φάνηκε και στην ψηφοφορία που έγινε πριν από λίγο στην τηλεδιάσκεψη της Λίγκας για την κεντρική διαχείριση τηλεοπτικών δικαιωμάτων. Εκεί που υπήρξαν αστερίσκοι όσον αφορά την Ξάνθη, με αρκετές ομάδες να ετοιμάζονται να επαναφέρουν το θέμα του σκανδάλου σε επόμενες συνεδριάσεις. Και τον Ολυμπιακό να το φέρνει… μπροστά στην ομιλία του Βαγγέλη Μαρινάκη. Ο Γιάννης Αλαφούζος ήταν αυτός που ζήτησε να γίνει ψηφοφορία για τα τηλεοπτικά δικαιώματα και την κεντρική διαχείριση. Ο Μήνας Λυσσάνδρου διαφώνησε και είπε να μη γίνει ψηφοφορία για λόγους ενότητας, με τον Αλαφούζο να πιέζει και το ίδιο να κάνει και ο Κωστούλας, τη στιγμή που ο Καρυπίδης πήρε το μέρος του Λυσσάνδρου και έλεγε πως δεν είναι η στιγμή για ψηφοφορία. Τελικά επικράτησε η άποψη όσων ήθελαν την ψηφοφορία, με τον Ολυμπιακό να ψηφίζει λευκό, αφού νωρίτερα είχε επισημάνει ότι είναι υπέρ της κεντρικής διαχείρισης, όταν όμως θα ξεκαθαρίσουν τα ιδιοκτησιακά καθεστώτα των ομάδων. Αστερίσκους όσον αφορά την Ξάνθη έβαλαν οι Λάρισα, Άρης και Πανιώνιος, ενώ υπέρ ψήφισαν οι Παναθηναϊκός, ΠΑΟΚ, Παναιτωλικός, Ατρόμητος, ΟΦΗ, Λαμία, Αστέρας, Βόλος και Ξάνθη.  ",https://www.tanea.gr/2020/04/29/sports/football/ta-apotelesmata-tis-psifoforias-gia-tin-kentriki-diaxeirisi-ton-tileoptikon-dikaiomaton/
Sports,tanea.gr,«Εφυγε» στα 61 ο Μάικλ Ρόμπινσον,29 Απριλίου 2020 | 05:00,tanea.gr,"Σε ηλικία 61 ετών πέθανε χθες ο ιρλανδός παλαίμαχος ποδοσφαιριστής και σχολιαστής Μάικλ Ρόμπινσον. Είχε αγωνιστεί με τις Πρέστον, Μάντσεστερ Σίτι, Μπράιτον, Λίβερπουλ, ΚΠΡ και Οσασούνα. Στη μοναδική σεζόν που έπαιξε με τους Κόκκινους το 1984 κατέκτησε το Κύπελλο Πρωταθλητριών, το πρωτάθλημα και το Λιγκ Καπ.",https://www.tanea.gr/print/2020/04/29/sports/efyge-sta-61-o-maikl-rompinson/
Sports,tanea.gr,Το «Ι’ m back» του Φάνη στο πλευρό του Φασούλα,29 Απριλίου 2020 | 05:00,tanea.gr,"Δεν είναι μόνο ο Μάικλ Τζόρνταν που το 1998 έσυρε τον τελευταίο χορό (στους Μπουλς) και μετά από είκοσι δύο χρόνια τον βλέπει σε πρωτογενές ντοκιμαντέρ... Την ίδια εποχή χόρευε για ύστατη φορά στα γήπεδα (στη μοναδική σεζόν του με τη φανέλα του Παναθηναϊκού μετά τον «όρκο ζωής» στον Πανιώνιο) και ο Φάνης Χριστοδούλου, κατά σύμπτωση μάλιστα το Σάββατο ξαναείδε όλη την μπασκετική ζωή του στο ντοκιμαντέρ που προέβαλε σε επανάληψη η ΕΡΤ, χώρια που περιμένει και την έκδοση της αυτοβιογραφίας του! Εδώ και μία δεκαετία ο 53χρονος «Μπέμπης» εγκατέλειψε οικογενειακώς το κλεινόν άστυ και έγινε ξωμάχος στην Πάρο, αλλά αίφνης ετοιμάζεται να πει κι ελόγου του (όπως ο Τζόρνταν) το «Ι'm back»: όχι στα γήπεδα για να παίξει, ούτε ως προπονητής, αλλά ως υποψήφιος στις επικείμενες εκλογές της ΕΟΚ! «Εχω ήδη ψηθεί με αυτή την υπόθεση» επιβεβαίωσε την είδηση μιλώντας προς «ΤΑ ΝΕΑ». Και εξηγεί: «Θα σταθώ στο πλευρό του Παναγιώτη Φασούλα με στόχο να κάνουμε μια καινούργια αρχή στη διοίκηση του ελληνικού μπάσκετ και να το ξαναφέρουμε στη θέση που του αξίζει σε όλα τα επίπεδα». Μετά την αποχώρηση του από τα γήπεδα, ο «Μπέμπης» δεν ενεπλάκη σε οποιαδήποτε διοικητική δράση, ενώ για ένα φεγγάρι διετέλεσε ομοσπονδιακός προπονητής στις Κυκλάδες. «Δυστυχώς όμως εδώ δεν υπάρχει υλικό, ο ψηλότερος παίκτης είναι 1μ.60 με τα χέρια στην ανάταση» σχολιάζει γελώντας. Στην Πάρο ο πληρέστερος έλληνας παίκτης όλων των εποχών έχει ένα πρακτορείο ΠΡΟ-ΠΟ που βεβαίως αυτή την εποχή είναι κλειστό. «Μόλις χαλαρώσουν τα μέτρα της καραντίνας θα έρθει εδώ ο ψηλός για να τα βάλουμε κάτω και να οργανώσουμε την πανστρατιά μας. Θέλω να είμαι παρών στην επόμενη μέρα και θα μου άρεσε πολύ να ασχοληθώ με την εθνική ομάδα. Μακάρι να μας δώσει τα φώτα του και να μας βοηθήσει, εάν το επιθυμεί και ο Γιώργος Βασιλακόπουλος...».  ",https://www.tanea.gr/print/2020/04/29/sports/to-i-m-back-tou-fani-sto-pleyro-tou-fasoula/
Sports,tanea.gr,Πόσο κοστίζουν τα αστέρια της επόμενης μέρας του παγκοσμίου ποδοσφαίρου,18 Απριλίου 2020 | 14:30,tanea.gr,"Ο κοροναϊός έχει διακόψει σχεδόν όλα τα πρωταθλήματα του κόσμου, ενώ στις περισσότερες χώρες οι ομάδες δεν κάνουν ούτε προπόνηση. Η φετινή χρονιά αποτελεί ορόσημο στο παγκόσμιο ποδόσφαιρο, με την πανδημία να έχει φέρει σε δεύτερη μοίρα τον αθλητισμό. Παρόλα αυτά, η φετινή σεζόν φαίνεται πως με τον έναν ή τον άλλον τρόπο θα ολοκληρωθεί σε όλον τον κόσμο, είτε τους επόμενους μήνες είτε με κάποιο τρόπο και λιγότερους αγώνες. Το φετινό καλοκαίρι όμως θα είναι ενεργό και στο μεταγραφικό παζάρι, με τις κορυφαίες ομάδες του κόσμου να έχουν εντοπίσει ήδη τα νέα «λαβράκια» του ποδοσφαίρου, που έχουν όλα τα στοιχεία να φτάσουν στην κορυφή. Διαβάστε περισσότερα εδώ",https://www.tanea.gr/2020/04/18/sports/poso-kostizoun-ta-asteria-tis-epomenis-meras-tou-pagkosmiou-podosfairou/
Sports,tanea.gr,"Οι Αγώνες, το εμβόλιο και το ψυχικό!",29 Απριλίου 2020 | 05:00,tanea.gr,"«Μια βροχή θα μας σώσει» λέει ένα παλιό τραγούδι του Κώστα Τουρνά, που - με μια παραποίηση - ταιριάζει γάντι στην περίσταση... Τους Ολυμπιακούς Αγώνες του Τόκιο ένα εμβόλιο θα τους σώσει! Στις 24 Μαρτίου η ΔΟΕ και η κυβέρνηση της Ιαπωνίας έλαβαν μια γενναία, αλλά σε κάθε περίπτωση εξαναγκαστική και επιβεβλημένη απόφαση και μετέθεσαν τους Αγώνες κατά έναν χρόνο... Εναν μήνα αργότερα οι οικοδεσπότες εξακολουθούν να αμφιβάλλουν για το εάν και κατά πόσον οι Αγώνες θα διεξαχθούν το 2021, μάλιστα χθες οι επιφυλάξεις εκφράσθηκαν δι' επισήμων χειλέων: ο ίδιος ο πρόεδρος της Οργανωτικής Επιτροπής και πρώην πρωθυπουργός της χώρας, Γιοσίρο Μόρι, δήλωσε ότι «υπάρχει το ενδεχόμενο της οριστικής ακύρωσής τους, εάν στο μεταξύ δεν βρεθεί το εμβόλιο κατά του κορωνοϊού και δεν τεθεί υπό απόλυτο έλεγχο η πανδημία»! Κακά χαμπέρια λοιπόν, με ό,τι αυτό συνεπάγεται τόσο για τους Αγώνες αυτούς καθ' εαυτούς, όσο και για τους αθλητές... Εδώ ισχύει η συνθήκη του «εκ των ων ουκ άνευ», καθόσον «No athletes, no Games»: οι αθλητές είναι οι πρωταγωνιστές και οι Αγώνες διεξάγονται προς χάριν τους. Χωρίς αυτούς δεν θα υπήρχαν και ερήμην τους δεν μπορούν να γίνουν... Πέρα από το σοβαρότατο πανδημικό ζήτημα το οποίο εγείρει τις αμφιβολίες (για τη δημόσια υγεία και την ασφάλεια) τίθεται και το οικονομικό: όχι μόνο αυτό που αφορά τη ΔΟΕ και την Οργανωτική Επιτροπή, αλλά και εκείνο το οποίο ταλανίζει τους αθλητές. Από τα κάθε λογής δικαιώματα των Αγώνων του προηγούμενου ολυμπιακού κύκλου, η ΔΟΕ τσέπωσε 5,7 δισεκατομμύρια δολάρια και τις προάλλες ο αμερικανός ολυμπιονίκης (δυο χρυσά κι ένα χάλκινο μετάλλια) των 400 μ. μετ' εμποδίων Εντουιν Μόουζες, που κι ελόγου του επλήγη από το μποϊκοτάζ του 1984, πρότεινε το εξής αντίμετρο: «Να διαθέσει η ΔΟΕ 100.000.000 δολάρια, προσφέροντας από 10.000 στους 10.000 αθλητές και αθλήτριες που συμμετέχουν στους Αγώνες ώστε να τους ανακουφίσει. Πολλοί έχασαν τους χορηγούς τους, δεν έχουν τη δυνατότητα να ανταποκριθούν στα έξοδα της επιπλέον προετοιμασίας και κάποιοι αναγκάζονται να κάνουν άλλη δουλειά για να τα βγάλουν πέρα».",https://www.tanea.gr/print/2020/04/29/sports/oi-agones-lfto-emvolio-kai-to-psyxikocr/
Sports,tanea.gr,Σκάνδαλο ΠΑΟΚ - Ξάνθη: Μέχρι την… άκρη του κόσμου,29 Απριλίου 2020 | 08:04,tanea.gr,"Από την στιγμή που αποκαλύφθηκε το θέμα της πολυιδιοκτησίας με ΠΑΟΚ και Ξάνθη, όλοι κατάλαβαν πως είχαμε να κάνουμε με ένα «καραμπινάτο» σκάνδαλο. Τα στοιχεία ήταν αδιάσειστα, φανέρωναν το μέγεθος της παρανομίας και δεν είναι τυχαίο πως όλες οι αποφάσεις της ελληνικής Δικαιοσύνης ήταν καταδικαστικές για τον δικέφαλο του Βορρά. Έφτασε λοιπόν η ώρα να εκδικαστεί η υπόθεση και στο ανώτατο δικαστήριο, με τον Ολυμπιακό να πηγαίνει στο CAS και να ζητά τον υποβιβασμό του ΠΑΟΚ και της Ξάνθης. Να εφαρμοστεί δηλαδή η ποινή που ίσχυε και στην χώρα μας για την παράβαση της πολυιδιοκτησίας. Μια ποινή που δεν εφαρμόστηκε λόγω της τροπολογίας που κράτησε τον ΠΑΟΚ και την Ξάνθη στην Σούπερ Λίγκα. Βεβαίως τίποτε δεν έχει κριθεί ακόμα και η συνέχεια αποκτά πολύ μεγάλο ενδιαφέρον, καθώς ο Ολυμπιακός έκανε αυτό που έπρεπε. Το αν θα μείνουν ΠΑΟΚ και Ξάνθη στην μεγάλη κατηγορία θα φανεί αργότερα. Οι πειραιώτες έκαναν την προσφυγή στο CAS και η εκδίκαση της υπόθεσης στο ανώτατο δικαστήριο θα «ταράξει τα νερά», καθώς την περίοδο που αποκαλύφθηκε το σκάνδαλο, η ποινή που προβλέπονταν για τις εμπλεκόμενες ομάδες ήταν υποβιβασμός και όχι αφαίρεση εφτά βαθμών. Η προσπάθεια των γνωστών κύκλων της «εξυγίανσης» να παρουσιάσουν τις τελευταίες μέρες ότι ο Ολυμπιακός κινδυνεύει με υποβιβασμό, ήταν μια ακόμα προπαγανδιστική κίνηση του σάπιου συστήματος. Για να δούμε λοιπόν ποια είναι τελικά η ομάδα που κινδυνεύει με υποβιβασμό και ποια θα είναι η απόφαση που θα πάρει το CAS; Γιατί κανείς δεν πρέπει να ξεχνά πως τα στοιχεία είναι τόσο ακλόνητα, που δεν υπάρχει η παραμικρή αμφιβολία για το αν υπάρχει σκάνδαλο πολυδιοκτησίας με ΠΑΟΚ και Ξάνθη. Και με βάση αυτά τα στοιχεία θα εκδικάσει την υπόθεση και το CAS. Και θα έχει βέβαια μεγάλο ενδιαφέρον η απόφαση που θα πάρει το ανώτατο δικαστήριο. Ήταν ξεκάθαρο πως ο Ολυμπιακός δεν θα έκανε ούτε βήμα πίσω και αυτό αποδεικνύει με τις πράξεις του. Και δεν πρόκειται να υποχωρήσει γιατί έχει το δίκιο με το μέρος του, σύμφωνα με όλες τις αποφάσεις των ελληνικών δικαστηρίων για την συγκεκριμένη υπόθεση. Μέχρι τέλους λοιπόν ο αγώνας για την συγκεκριμένη ιστορία. Μια ιστορία που κλόνισε συθέμελα το ελληνικό ποδόσφαιρο και για την οποία δεν επιβλήθηκαν οι προβλεπόμενες ποινές. Ο Ολυμπιακός πήρε τις αποφάσεις του, σχεδίασε τις κινήσεις του και έκανε την προσφυγή στο CAS. Κι αυτό που πρέπει να σημειωθεί είναι ότι ήταν μια κίνηση την οποία ήθελαν πολύ και οι οπαδοί των ερυθρόλευκων. Γιατί ο κόσμος του Ολυμπιακού βλέπει τον πόλεμο που δέχεται τα τελευταία χρόνια η ομάδα τους και είναι στο πλευρό της διοίκησης. Κι εδώ λοιπόν ο κόσμος του Ολυμπιακού φωνάζει «μέχρι τέλους». Κι ας χρειαστεί να φτάσει ο Ολυμπιακός, όχι στο CAS, αλλά και στην άκρη του κόσμου.  ",https://www.tanea.gr/2020/04/29/sports/football/skandalo-paok-ksanthi-mexri-tin-akri-tou-kosmou/
Sports,tanea.gr,"Μαρινάκης : «Ό,τι έχει κάνει ο Σαββίδης είναι λεκές στην ιστορία του ελληνικού ποδοσφαίρου»",29 Απριλίου 2020 | 12:12,tanea.gr,"Φουλ επίθεση από τον Βαγγέλη Μαρινάκη στην τηλεδιάσκεψη της Superleague εναντίον του Ιβάν Σαββίδη, του ΠΑΟΚ και του Μάκη Γκαγκάτση, που ξεφτιλίζουν το ελληνικό ποδόσφαιρο. Ατάκες για λεκέ στην ιστορία του ποδοσφαίρου, με ψευδείς ειδήσεις που δεν ανταποκρίνονται στην πραγματικότητα. «Ο ΠΑΟΚ και ο ιδιοκτήτης του δεν πρέπει να ξεφτιλίζουν το ελληνικό ποδόσφαιρο στο εξωτερικό. Ο Σαββιδης και ότι έχει κάνει είναι λεκές στην ιστορία του ελληνικού ποδοσφαίρου. Ο ΠΑΟΚ και ο ιδιοκτήτης του δεν πρέπει να ξεφτιλίζουν το ελληνικό ποδόσφαιρο στο εξωτερικό γιατί μόνος πρεσβευτής του είναι ο Ολυμπιακός», είπε ο Μαρινάκης και πρόσθεσε. «Με ψευδείς ειδήσεις που δεν ανταποκρίνονται στην πραγματικότητα. Ότι έχει κάνει ο Σαββιδης στο ελληνικό ποδόσφαιρο και στην επιχειρηματικότητα αποτελούν λεκέδες και για το ελληνικό ποδόσφαιρο και για το επιχειρείν. Τις περισσότερες φορές δεν είναι ο Σαββίδης, Ρώσος είναι, στην Ρωσία είναι. Μόνο μέσω τηλεφώνου και σκάιπ. Όλη την βρώμικη δουλειά την κάνει ο Γκαγκατσης. Εμείς στον Ολυμπιακό, ο πρόεδρος του ή κανένας παράγοντας του δεν έχει μπει στο γήπεδο με πιστόλια. Εμείς πληρώσαμε το γήπεδο που χτίσαμε και δεν πήραμε επιχορηγήσεις». Όσον αφορά το πρωτάθλημα και τη συνέχειά του, ο Βαγγέλης Μαρινάκης ανέφερε μεταξύ άλλων. «Μπορούμε να ξεκινήσουμε τις προπονήσεις 5-6 Μαΐου χωρίς χρήση εγκαταστάσεων, γυμναστηρίων και αποδυτηρίων. Εμείς θα συναινέσουμε σε αποφάσεις που θα βοηθήσουν άλλες ομάδες έστω κ αν χάσει χρήματα ο Ολυμπιακός. Λόγω της πρωτοφανούς κρίσης που υπάρχει στο ποδόσφαιρο.  ",https://www.tanea.gr/2020/04/29/sports/football/marinakis-oti-exei-kanei-o-savvidis-einai-lekes-stin-istoria-tou-ellinikou-podosfairou/
Sports,tanea.gr,"Μπέος… όπως Ιβάν, Βόλος… όπως Ξάνθη",18 Απριλίου 2020 | 13:46,tanea.gr,"Για δύο περιπτώσεις πολυϊδιοκτησίας του Ολυμπιακού ψάχνουν οι Χάρι Πότερ του ΠΑΟΚ. Γνωστό η επίθεση είναι η καλύτερη άμυνα, αλλά ξεπερασμένο και μάλλον παρωχημένο. Μιας και μιλάμε για παρωχημένα, πολλά έχουν γραφτεί για τη σχέση του Μπέου και της ΠΑΕ ΒΟΛΟΣ, άλλωστε ο Αχιλλέας μάς έχει συνηθίσει με τις παρένθετες…. σχέσεις πότε στο Βόλο και πότε στη Νέα Σμύρνη με ΛεΠά και «μαγικά χαλιά». Ακριβώς λόγω του παρένθετου προσώπου, δηλαδή του «μπροστινού» που ο Μπέος είχε βάλει στον Ολυμπιακό Βόλου το 2011, η θεσσαλική ομάδα δεν πήρε πιστοποιητικό συμμετοχής από την ΕΕΑ και έτσι αποβλήθηκε από το πρωτάθλημα και ουσιαστικά διαλύθηκε για κάποια χρόνια. ",https://www.tanea.gr/2020/04/18/sports/football/mpeos-opos-ivan-volos-opos-ksanthi/
Sports,tanea.gr,«Η σεζόν μπορεί να τελειώσει»,21 Απριλίου 2020 | 05:00,tanea.gr,"Πόσο κοντά είμαστε στη διαδικασία με κωδικό «επιστροφή στην κανονικότητα»; Και φυσικά πόσο εφικτή είναι η διαδικασία επανεκκίνησης του ποδοσφαίρου; Ερωτήματα που αποτελούν μάλλον το πλέον κατάλληλο εισαγωγικό σημείωμα για την κουβέντα μας με εκείνον που συνηθίζει να κάθεται απέναντι από τον Πέδρο Μαρτίνς: στην άλλη πλευρά του πάγκου του Ολυμπιακού. Τον Χρήστο Θέο. Επικεφαλής του ιατρικού τιμ των Πειραιωτών, χειρουργός ορθοπεδικός, διευθυντής του νοσοκομείου Μετροπόλιταν. Μα πάνω από όλα, ο άνθρωπος που κλήθηκε σε φόντο ερυθρόλευκο να διαχειριστεί αυτή την πρωτόγνωρη κρίση, από την εποχή που η μπάλα κυλούσε ακόμη στο χορτάρι. Από την περίοδο που τα νερά ήταν ακόμη αχαρτογράφητα και που σίγουρα οι περισσότεροι δεν μπορούσαμε να φανταστούμε τι θα ακολουθούσε. Αυτό που πέρασε λοιπόν. Και αυτό που έρχεται. Πλησιάζει όντως η ώρα να γυρίσουμε σελίδα; Η κουβέντα που ακολουθεί εντάσσεται ακριβώς σε αυτό το πλαίσιο.Κύριε Θέο, περιμένατε ποτέ ότι θα μπορούσε στον 21ο αιώνα να προκύψει μια πανδημία που θα ακινητοποιήσει τον πλανήτη; Δυστυχώς η Ιστορία έχει τη συνήθεια να επαναλαμβάνεται. Δεν μπορείς ποτέ να είσαι σίγουρος για τίποτα. Και ειδικά το παιχνίδι με τους ιούς είναι δύσκολο διότι αυτοί μεταλλάσσονται. Ως υγειονομικός λοιπόν απαντώ πως, ναι, πάντοτε ελλοχεύει ένας τέτοιος κίνδυνος.Ολοι συμφωνούμε ότι η Ελλάδα τα καταφέρνει καλά, τηρουμένων των αναλογιών, στη διαχείριση της κατάστασης. Εκτιμάται ότι όντως είμαστε κοντά στη λήξη του συναγερμού ή πρόκειται για μια διαδικασία στην οποία ακόμη βαδίζουμε μέρα με τη μέρα; Οντως η Ελλάδα τα πήγε καλά. Εγινε παράδειγμα για χώρες ισχυρές με προηγμένο σύστημα υγείας. Ηταν καθοριστικό το γεγονός ότι αποφασίστηκαν αυστηρά μέτρα προτού παρουσιαστεί μεγάλος αριθμός κρουσμάτων. Και κάπως έτσι φτάσαμε στο σημείο η περίφημη καμπύλη να σταθεροποιηθεί και σιγά σιγά να εμφανίζει φθίνουσα πορεία. Βλέπουμε όντως καλά σημάδια. Αλλά πρέπει να παραμείνουμε εντός του πλαισίου. Να ακολουθούμε τις οδηγίες. Να μένουμε στο σπίτι. Να προστατεύουμε τα αγαπημένα μας πρόσωπα.Είμαστε πλέον παραπάνω από έναν μήνα σε αυτόν τον διαφορετικό τρόπο ζωής. Και είναι πλέον μια απορία το πόσο θα μας επηρεάσει όλο αυτό όταν πλέον θα μπορούμε να επιστρέψουμε σε κανονικές συνθήκες. Το ψυχολογικό βάρος όλης αυτής της κατάστασης; Μας έχει επηρεάσει ήδη. Ζούμε καταστάσεις πρωτόγνωρες. Ηταν δύσκολη η προσαρμογή, ειδικά για εκείνους που έχουν μάθει σε έναν εντελώς διαφορετικό τρόπο ζωής. Ηταν δεδομένο όμως πως θα υπάρξουν αυτές οι αλλαγές μπροστά σε έναν τόσο μεγάλο κίνδυνο, σε έναν αόρατο εχθρό. Το ανθρώπινο είδος συνειδητοποίησε πως τελικά είναι ευάλωτο. Και κατανόησε πως πρέπει να δίνουμε μεγαλύτερη σημασία σε αυτό που λέμε ανθρώπινη ζωή. Από την άλλη, μια τέτοια κατάσταση έχει και άλλες συνέπειες, τις οικονομικές ας πούμε, που απασχολούν ήδη πολύ κόσμο. Είναι λογικό λοιπόν να υπάρχει αυτό το φορτίο.Αυτές τις συνέπειες, τις οικονομικές, φαίνεται να συνεκτίμησαν οι χώρες που επέλεξαν μια διαφορετική διαχείριση της κατάστασης, τουλάχιστον αρχικά. Χώρες όπως η Αγγλία, η Ολλανδία, η Σουηδία που εναρμονίστηκαν με τη θεωρία «ανοσίας της αγέλης». Ναι, και είδαμε ότι κινδύνευσε ο ίδιος ο Μπόρις Τζόνσον. Είδαμε επίσης ότι κάποιες από αυτές τις χώρες γρήγορα άλλαξαν τον τρόπο διαχείρισης, επιβεβαιώνοντας την αρχική τους αστοχία. Κατά την άποψή μου, δεν εκτιμήθηκε σωστά η κατάσταση. Γι' αυτό λέω πως η Ελλάδα είναι άξια συγχαρητηρίων. Διότι κατάφερε να ελέγξει μια τόσο δύσκολη διαδικασία. Και το έκανε υπολογίζοντας και σχεδιάζοντας με γνώμονα την επιστημονική άποψη. Λειτουργώντας άμεσα. Ετσι έμεινε ζωντανό το σύστημα υγείας. Και σχηματίστηκε αυτό το κοντράστ. Δείτε τι συνέβη, τι συμβαίνει σε χώρες ισχυρές όπως η Ιταλία, η Γαλλία, η Ισπανία που έφτασαν στα όρια. Σε διαλογή της ανθρώπινης ζωής.Αναφερθήκατε στη διαχείριση της κρίσης. Συνολικά, ατομικά. Στη δική σας περίπτωση ο κύκλος αφορά έναν ζωντανό αθλητικό οργανισμό όπως ο Ολυμπιακός. Ανθρώπους από πολλές διαφορετικές χώρες, με διαφορετική κουλτούρα και σίγουρα έναν απαιτητικό τρόπο ζωής.Νομίζω ότι τα πήγαμε καλά. Εχοντας μια στενή επαφή με την επιτροπή των λοιμωξιολόγων και παίρνοντας συμβουλές από εκείνους, ενημερώσαμε γρήγορα. Και τους ποδοσφαιριστές και κατ' επέκταση τις οικογένειές τους. Κάναμε δυο τρεις μαζώξεις για το θέμα πριν πάρει έκταση, πριν από τα μέτρα. Για τον κίνδυνο, για τον τρόπο αντιμετώπισης. Τους εξηγήσαμε πόσο σημαντικό είναι να μείνουν στο σπίτι, να περιορίσουν τις επαφές τους, να ακολουθήσουν με ασφάλεια τις οδηγίες. Και αυτό δεν είναι απλό για ανθρώπους νέους. Νομίζω πως βάλαμε ένα μικρό λιθαράκι. Με τη συμβολή πρωτίστως της διοίκησης που πήρε όλες εκείνες τις αποφάσεις που είναι απαραίτητες σε μια τέτοια διαδικασία.Οι περισσότεροι ξένοι προπονητές και ποδοσφαιριστές του Ολυμπιακού έμειναν στην Ελλάδα. Κάποιοι όμως στην πορεία έφυγαν για τις πατρίδες τους. Οι ποδοσφαιριστές γυμνάζονται κανονικά από την πρώτη μέρα των μέτρων, με τα ατομικά τους προγράμματα, όπως συμβαίνει διεθνώς στις περισσότερες ομάδες. Κάποιοι είναι λογικό που ένιωσαν την ανάγκη σε αυτή τη δύσκολη περίοδο να δουν αγαπημένα τους πρόσωπα, να είναι κοντά τους. Εχουν κάνει όλοι τα απαραίτητα τεστ πριν αναχωρήσουν. Ξέρουν πως επιστρέφοντας θα πρέπει να ακολουθήσουν το πρωτόκολλο που προβλέπεται. Θα είναι όλα έτοιμα, όπως πρέπει, όταν θα έρθει η ώρα της επιστροφής στις ομαδικές προπονήσεις.Μετράμε αντίστροφα για την επόμενη τηλεδιάσκεψη της Σούπερ Λίγκας που θεωρητικά πρόκειται να βάλει στο τραπέζι την ημερομηνία της επιστροφής. Συμβαίνει ήδη σε αρκετές χώρες. Εκτιμάτε πως είναι εφικτός ο στόχος της ολοκλήρωσης της αγωνιστικής περιόδου; Μπορεί να γίνει. Με όλα τα απαραίτητα μέτρα. Και με την κοινή λογική. Μπορούμε να δοκιμάσουμε. Θα είναι πολύ καλό νέο να ξεκινήσουν οι δραστηριότητες. Καλό και για τη συνολική ψυχολογία. Ενα σημάδι επιστροφής στην κανονικότητα. Χωρίς τους φιλάθλους φυσικά. Οι αθλητές είναι νέοι άνθρωποι, δεν ανήκουν σε ευπαθείς ομάδες. Υγειονομικά έχει ένα νόημα. Αλλά θα πρέπει όλα αυτά να τα απαντήσουν οι ειδικοί. Μέχρι το τέλος του μήνα θα έχουμε μια εικόνα για ασφαλή συμπεράσματα αναφορικά με την πορεία της νόσου στη χώρα μας. Γι' αυτό είναι κρίσιμες οι μέρες.Πόσο καιρό χρειάζονται οι ποδοσφαιριστές έπειτα από ένα τόσο μεγάλο διάστημα αγωνιστικής αποχής για να επιστρέψουν; Το πρωτάθλημα σταμάτησε την 1η Μαρτίου, τελευταίος αγωνίστηκε ο Ολυμπιακός στις 12 του ίδιου μήνα. Μια ενδεχόμενη επιστροφή στις προπονήσεις θα προκύψει 2-2½ μήνες μετά. Καταλαβαίνουμε πως θα είναι δύσκολες οι συνθήκες διεξαγωγής του πρωταθλήματος στην καλοκαιρινή περίοδο. Ειδικά έπειτα από ένα τέτοιο διάστημα διακοπής. Συνολικά θα χρειαστεί προσαρμογή σε νέα δεδομένα και στο ποδόσφαιρο. Διαφορετικές συνήθειες. Ακόμη και στα πιο απλά: σκεφτείτε πως δεν θα μπορούν πια να υπάρχουν εναγκαλισμοί σε έναν πανηγυρισμό, δεν θα υπάρχουν χειραψίες. Το ποδόσφαιρο όμως είναι ένας χώρος δραστήριος. Και η ζωή πρέπει να συνεχιστεί. Επιπλέον είναι καλό το ότι προχωρούν με τα τεστ αντισωμάτων και θα μπορούμε να έχουμε έναν ασφαλή τύπο ελέγχου σε μερικά λεπτά. Για διαρκή έλεγχο της κατάστασης. Ξαναλέω πως είναι σημαντικές οι μέρες στις οποίες βρισκόμαστε. Για τη χώρα, το Εθνικό Σύστημα Υγείας. Πρέπει να είμαστε προσεκτικοί. Να σεβαστούμε τις απόψεις των ειδικών και να εναρμονιστούμε με τα μέτρα πολιτικής προστασίας. Και να είμαστε περήφανοι για τον τρόπο που η Ελλάδα αντιμετωπίζει αυτή την πρωτόγνωρη κατάσταση. Είναι σίγουρο ότι θα βγούμε λαβωμένοι μιας και τίποτε δεν είναι σημαντικότερο από την ανθρώπινη ζωή, αλλά όλα θα πάνε καλά.",https://www.tanea.gr/print/2020/04/21/sports/i-sezon-mporei-na-teleiosei/
Sports,tanea.gr,Καραπαπάς: «Πανάξια πρώτος εναντίον όλων ο Ολυμπιακός»,29 Απριλίου 2020 | 13:45,tanea.gr,"Ο Κώστας Καραπαπάς αναφέρθηκε στο φετινό πρωτάθλημα και την πανάξια πρώτη θέση που βρίσκεται ο Ολυμπιακός, ο οποίος απέναντι σε όλους και σε όλα τερμάτισε στην κορυφή. Ο αντιπρόεδρος των ερυθρόλευκων εξέφρασε την περηφάνια του με ανάρτηση του στο Facebook για όσα πέτυχε και πετυχαίνει ο Ολυμπιακός τη φετινή σεζόν, τονίζοντας μεταξύ άλλων πως οι Πειραιώτες είναι «πρώτοι σε ένα πρωτάθλημα που είχε κόντρα τη διαιτησία και έπαιζε με ομάδες-καμικάζι που με άλλους έπαιζαν φιλικά!». Αναλυτικά όσα έγραψε ο Κώστας Καραπαπάς:ΕΠΕΙΔΗ ΜΑΛΛΟΝ ΔΕΝ ΤΟ ΕΧΟΥΝ ΚΑΤΑΛΑΒΕΙ ΚΑΠΟΙΟΙ: 1. Ο ΟΛΥΜΠΙΑΚΟΣ ΤΕΡΜΑΤΙΣΕ 1ος πανάξια με 7 βαθμούς διαφορά σε ένα Πρωτάθλημα που είχε κόντρα τη διαιτησία και έπαιζε με ομάδες-καμικάζι που με άλλους έπαιζαν φιλικά! Οι 7 βαθμοί έγιναν 14 λόγω της αποδεδειγμένης πλέον πολυιδιοκτησίας ΠΑΟΚ-Ξάνθης, υπόθεσης που κρίθηκε σε 2 βαθμούς της Ελληνικής Δικαιοσύνης και απο μια Ανεξάρτητη Αρχή. Κανονικά έπρεπε μα μείνουν 7 και οι δυο ομάδες να ΥΠΟΒΙΒΑΣΤΟΥΝ όπως προβλεπόταν. Αλλά τους έσωσε η κυβέρνηση και αυτό το ξέρουν και οι ίδιοι ότι και να λένε! 2. Ο ΟΛΥΜΠΙΑΚΟΣ τερμάτισε πρώτος ενώ ταυτόχρονα έδινε μάχες ΜΟΝΟΣ για το ελληνικό ποδόσφαιρο όταν οι άλλοι είχαν ξεκούραση ή πέρναγαν τις ώρες τους να αγοράσουν κάποιον βλαχοπρόεδρο ή να στήσουν καμμιά σκευωρία της πλάκας. Ο ΟΛΥΜΠΙΑΚΟΣ τσάκισε και απεκλεισε ομάδες που πρωταγωνιστούν σε πρωταθλήματα πιο πλούσια απο το ελληνικό όπως η Κράσνονταρ (Ρωσία) και η Μπασάκσεχίρ (Τουρκία) για να προκριθεί στους ομίλους του Champions League. Εκεί που άλλοι ΔΕΝ ΕΧΟΥΝ ΠΡΟΚΡΙΘΕΙ ΠΟΤΕ ΣΤΗ ΖΩΗ ΤΟΥΣ και ας παριστάνουν τη μεγάλη ομάδα. Στους ομίλους ο ΟΛΥΜΠΙΑΚΟΣ έπαιξε σαν ισάξιος θηρία όπως η Μπάγερν και η Τότεναμ και απέκλεισε τους Πρωταθλητες Σερβίας, τον Ερυθρό Αστέρα. Στην συνέχεια ήρθε το ΕΠΟΣ του Έμιρειτς παρά το κακό αποτέλεσμα στον Πειραιά. ΜΟΝΟ ο ΟΛΥΜΠΙΑΚΟΣ μπορούσε να κάνει αυτό το θαύμα και το έκανε! Έφτασε στους «16» και το ταξίδι συνεχίζεται… 3. Ο ΟΛΥΜΠΙΑΚΟΣ έκανε όλα τα παραπάνω την στιγμή που χτυπήθηκε απο μεγάλες ατυχίες με τραυματισμούς και απώλειες βασικών ποδοσφαιριστών! Κάποιοι έχουν ξεχάσει, αλλά να θυμίσουμε ότι το καλοκαίρι στην προετοιμασία έχασε τον αρχηγό του και καλύτερο Έλληνα ποδοσφαιριστή Κώστα Φορτούνη για όλη σχεδόν τη χρονιά. Ο ΟΛΥΜΠΙΑΚΟΣ ΕΙΝΑΙ ΠΡΩΤΟΣ ΣΤΗ ΣΥΝΕΙΔΗΣΗ ΟΛΩΝ ΤΩΝ ΕΛΛΗΝΩΝ ΦΙΛΑΘΛΩΝ, ΑΚΟΜΑ ΚΑΙ ΤΩΝ ΑΝΤΙΠΑΛΩΝ ΠΑΝΑΞΙΑ. ΚΑΙ εμάς, όλους τους ΟΛΥΜΠΙΑΚΟΥΣ μας γεμίζει υπερηφάνεια αυτή η χρονιά γιατί ξέρουμε ότι όλοι οι δρόμοι ήταν ΣΤΗΜΕΝΟΙ με μπλόκα, αλλά τα σπάσαμε, περάσαμε, θριαμβεύσαμε και θα θριαμβεύσουμε και στην συνέχεια. ΘΡΥΛΕ ΜΟΥ Η ΖΩΗ… Δείτε την ανάρτηση Καραπαπά: ΕΠΕΙΔΗ ΜΑΛΛΟΝ ΔΕΝ ΤΟ ΕΧΟΥΝ ΚΑΤΑΛΑΒΕΙ ΚΑΠΟΙΟΙ:1. Ο ΟΛΥΜΠΙΑΚΟΣ ΤΕΡΜΑΤΙΣΕ 1ος πανάξια με 7 βαθμούς διαφορά σε ένα… Δημοσιεύτηκε από  Konstantinos Karapapas  στις  Τετάρτη, 29 Απριλίου 2020",https://www.tanea.gr/2020/04/29/sports/football/karapapas-panaksia-protos-enantion-olon-o-olympiakos/
Sports,tanea.gr,Χασάν : Μου λείπει το ποδόσφαιρο,18 Απριλίου 2020 | 12:25,tanea.gr,"Ο κοροναϊός έχει παγώσει κάθε αθλητική δραστηριότητα στην Ελλάδα, αλλά και στις περισσότερες χώρες του κόσμου, με τις ομάδες να μην μπορούν να κάνουν ούτε προπόνηση λόγω της καραντίνας που έχει επιβληθεί. Πλέον οι ποδοσφαιριστές έχουν άπλετο χρόνο στα σπίτια τους, και ο Αχμέντ Χασάν βρήκε έναν τρόπο να σκοτώνει την ώρα του. Συγκεκριμένα, ο αιγύπτιος φορ του Ολυμπιακού δημιούργησε ένα βίντεο με τις καλύτερες στιγμές του με την ερυθρόλευκη φανέλα και το ανέβασε στο Instagram, γράφοντας πόσο του λείπει το ποδόσφαιρο. Δείτε το βίντεο: https://www.instagram.com/tv/B_GBi7igd1p/?igshid=q0a76wspkt2t&fbclid=IwAR0l9O5ozEgPJGCMczHubDdahgjbYcZ9LNWi4ejAZ85_l03WDp3nDndUFt4  ",https://www.tanea.gr/2020/04/18/sports/xasan-mou-leipei-to-podosfairo/
Sports,tanea.gr,Superleague: Εισήγηση των ομάδων στην ΕΠΟ για κατάργηση του -6 σε περίπτωση μη αδειοδότησης,29 Απριλίου 2020 | 15:53,tanea.gr,"Νωρίτερα ο Γιάννης Αλαφούζος ζήτησε πλήρη απάλειψη ποινών σε περίπτωση μη αδειοδοτημένων ΠΑΕ και έπειτα από ψηφοφορία, η Σούπερ Λίγκα αποφάσισε να εισηγηθεί στην ΕΠΟ να καταργηθεί το -6 στις ομάδες που δεν καταφέρνουν να πάρουν αδειοδότηση. Υπέρ ψήφισαν οι ΑΕΚ, ΑΕΛ, Άρης, Αστέρας, Παναθηναϊκός, Πανιώνιος, Λαμία, Ολυμπιακός. Αντίθετα, να υπάρχει μεν ποινή, αλλά μικρότερη απ’ αυτή που υπήρχε, δηλαδή το -6 να γίνει -3, πρότειναν οι ΠΑΟΚ, Ξάνθη, Παναιτωλικός, Βόλος, Ατρόμητος, ΟΦΗ. Λευκό ψήφισε η ΕΠΟ. Από ‘κει και πέρα, όσον αφορά τους περιορισμούς των μεταγραφών στις ομάδες που δεν παίρνουν αδειοδότηση, είχαμε… ντέρμπι στην ψηφοφορία και επί της ουσίας η ψήφος της ΕΠΟ έκρινε το αποτέλεσμα, το οποίο είναι πως παραμένουν οι περιορισμοί, αφού οι ομάδες ήταν χωρισμένες (7 υπέρ, 7 κατά). Υπέρ της ισχύς των περιορισμών ψήφισαν οι Αστέρας, Ατρόμητος, Βόλος, Ξάνθη, ΟΦΗ, Παναιτωλικός, ΠΑΟΚ, ΕΠΟ και κατά οι ΑΕΚ, ΑΕΛ, Άρης, Ολυμπιακός, Παναθηναϊκός, Πανιώνιος, Λαμία.  ",https://www.tanea.gr/2020/04/29/sports/football/superleague-eisigisi-ton-omadon-stin-epo-gia-katargisi-tou-6-se-periptosi-mi-adeiodotisis/
Sports,tanea.gr,Στο CAS για την πολυϊδιοκτησία ΠΑΟΚ - Ξάνθης,29 Απριλίου 2020 | 05:00,tanea.gr,"Οριστικό. Και κυρίως: Αληθινό. Μια υπόθεση που φτάνει ως το τέλος του δρόμου. Στην προκειμένη περίπτωση ως τη Λωζάννη και το Ανώτατο Αθλητικό Δικαστήριο. Σύμφωνα με πληροφορίες ο Ολυμπιακός έκανε πράξη το νόμιμο δικαίωμά του. Και πλέον το σκάνδαλο της πολυϊδιοκτησίας θα συζητηθεί στο CAS. Οι Ερυθρόλευκοι προσέφυγαν εις βάρος της απόφασης της ελληνικής αθλητικής Δικαιοσύνης, που ενώ διαπίστωσε πως ο ΠΑΟΚ και η Ξάνθη από το καλοκαίρι του '18 συμμετέχουν στη Σούπερ Λίγκα έχοντας τον ίδιο ιδιοκτήτη (Ιβάν Σαββίδη) καταπατώντας κάθε έννοια ανταγωνισμού, τιμωρήθηκαν μόνο με αφαίρεση επτά βαθμών. Τιμωρία που επί της ουσίας προέκυψε χαριστικά μέσα από την τροπολογία της κυβέρνησης της Νέας Δημοκρατίας, η οποία μετά τη διαπίστωση της παράβασης από την Επιτροπή Επαγγελματικού Αθλητισμού άλλαξε τον νόμο μετατρέποντας τη ποινή της πολυϊδιοκτησίας σε αφαίρεση βαθμών, από υποβιβασμό. Η κυβέρνηση άλλαξε τον νόμο στα τέλη Γενάρη, ενώ το πρωτάθλημα είχε φτάσει ήδη στα μισά του δρόμου. Και η τροπολογία ψηφίστηκε με αναδρομική ισχύ: φωτογραφικά για την περίπτωση. Το CAS δεν... ελέγχεται από καμία κυβέρνηση και καμία τροπολογία. Θα εξετάσει την υπόθεση με βάση τους κανόνες της UEFA. Και στη διεθνή ομοσπονδία κάθε κουβέντα πολυϊδιοκτησίας που αυτομάτως δημιουργεί... σκέψεις και άλλων παράνομων πράξεων (στοιχηματισμός) επισύρει την ποινή του υποβιβασμού. Ουσιαστικά λοιπόν καταλαβαίνει ο καθένας πως πλέον ο ΠΑΟΚ και η Ξάνθη πηγαίνουν στο CAS έχοντας απέναντί τους ακόμη και αυτό το ενδεχόμενο. Τον άμεσο υποβιβασμό τους στη δεύτερη κατηγορία. Για μια υπόθεση επιβεβαιωμένη από την ελληνική αθλητική Δικαιοσύνη και όχι μόνο (το Δικαστικό Εφετείο αλλά και το ΣτΕ αρνήθηκαν το παράνομο αίτημα του ΠΑΟΚ για «προσωρινή διαταγή» από τα πολιτικά δικαστήρια όπως ίσως θυμάστε).Κίνηση αλτρουισμού Την ίδια στιγμή και μια άλλη κίνηση των Πειραιωτών επιβεβαιώνει εμφατικά το ενδιαφέρον τους συνολικά για το ελληνικό ποδόσφαιρο. Ο Ολυμπιακός έστειλε χθες μια επιστολή προς τη Σούπερ Λίγκα με την οποία ζητά το ποσό των 4,3 εκατ. ευρώ που δίνει η UEFA ως βοήθεια στο ελληνικό ποδόσφαιρο να μην πάει στους... μισθούς των golden boys της ΕΠΟ, αλλά στις ομάδες που έχουν ανάγκη. Σε εκείνες που τερμάτισαν από την 5η ως τη 14η θέση στην τελική βαθμολογία της κανονικής περιόδου. Να μοιραστούν δηλαδή τα χρήματα σε όλες τις ομάδες πλην του Ολυμπιακού, του ΠΑΟΚ, της ΑΕΚ και του Παναθηναϊκού που έχουν το προνόμιο να διοικούνται από οικονομικά ισχυρούς ιδιοκτήτες. Η πρόταση του Ολυμπιακού θα προστεθεί στην ατζέντα της σημερινής τηλεδιάσκεψης της Σούπερ Λίγκας για την επανεκκίνηση του πρωταθλήματος.",https://www.tanea.gr/print/2020/04/29/sports/sto-cas-gia-lftin-polyidioktisia-lfpaok-ksanthis/
Sports,tanea.gr,Παναθηναϊκός : Το όνειρο του Γιασίν Αγιούμπ,18 Απριλίου 2020 | 15:40,tanea.gr,"Ο Γιασίν Αγιούμπ γεννήθηκε στην Αλ Χοσέιμα του Μαρόκο στις 6 Μαρτίου 1994, όμως το 2000 εγκαταστάθηκε στο Άμστερνταμ με τους γονείς του. Έχοντας τόσο την ολλανδική όσο και τη μαροκινή υπηκοότητα, ο Αγιούμπ είχε τη δυνατότητα να επιλέξει την εθνική του ομάδα. Κατά τη διάρκεια της ενηλικίωσής του ο Αγιούμπ φόρεσε τα χρώματα των «οράνιε». Στην κορύφωσή του, ο Αγιούμπ στέφθηκε πρωταθλητής Ευρώπης το 2011 με την Ολλανδία Κ17, έχοντας συμμετοχές σε όλη την πορεία εκτός από τον τελικό. Έπειτα από αυτήν τη διάκριση ο Αγιούμπ έπαιξε δύο φορές με την Ολλανδία Κ19 και άλλες δύο με την Ολλανδία Κ20. Κατόπιν, κλήθηκε να διαλέξει οριστικά πλέον ποια χώρα θα εκπροσωπήσει. Αφού διαπίστωσε ότι από τον ολλανδό ομοσπονδιακό τεχνικό δεν υπήρχε ενδιαφέρον, ο Αγιούμπ προτίμησε το Μαρόκο. Ο Αγιούμπ συνομίλησε με τον προπονητή της πατρίδας του, το γάλλο Χερβέ Ρενάρντ, ο οποίος ήθελε τις υπηρεσίες του. Εντέλει ο Ρενάρντ κάλεσε τον Αγιούμπ στην Εθνική ομάδα για την προετοιμασία για το Παγκόσμιο Κύπελλο του 2018, όμως ο ποδοσφαιριστής τραυματίστηκε και δεν αγωνίστηκε στη διοργάνωση. Ούτε καν το πρώτο φιλικό δεν πρόλαβε, ώστε να «γράψει» συμμετοχή με τη νέα Εθνική του. Ο Αγιούμπ είχε ως μεγάλο στόχο να καθιερωθεί στο Μαρόκο, αλλά δεν τα κατάφερε ως ποδοσφαιριστής της Φέγενορντ. Ο λόγος είναι απλός και ο ίδιος που οδήγησε στην αποδέσμευσή του τον Ιανουάριο του 2020. Ο Αγιούμπ δεν προσαρμόστηκε ποτέ στο Ρότερνταμ και δε θύμισε τον χαφ που εντυπωσίασε με την Ουτρέχτη. Πλέον ο Αγιούμπ έχει εγκατασταθεί στην Αθήνα και έχει ανοίξει ένα διαφορετικό κεφάλαιο στην καριέρα του. Όμως, το όνειρό του παραμένει: η καθιέρωση με το Μαρόκο και η παρουσία σε μεγάλες διεθνείς διοργανώσεις. Ο Αγιούμπ έχει τονίσει στον Τσάβι Ρόκα και στον Γιώργο Δώνη ότι επιθυμεί πάρα πολύ να τιμήσει τα χρώματα της πατρίδας του και θα επιδιώξει να το πετύχει μέσω του Παναθηναϊκού.",https://www.tanea.gr/2020/04/18/sports/panathinaikos-to-oneiro-tou-giasin-agioump/
Sports,tanea.gr,Τα δεδομένα για τον Χουλτ,29 Απριλίου 2020 | 05:00,tanea.gr,"Ο Νίκλας Χουλτ μετακόμισε από το Κορωπί στα Σπάτα τον Ιανουάριο του 2018, ύστερα από θητεία δύο χρόνων στον Παναθηναϊκό. Ο 30χρονος Σουηδός πήγε στην ΑΕΚ για το αριστερό άκρο της άμυνας,  υπογράφοντας συμβόλαιο 2,5 χρόνων, το οποίο λήγει το καλοκαίρι. Θα συνεχίσει στην ΑΕΚ; Αγνωστο προς το παρόν. Αρχικά, όλα έδειχναν πως η παραμονή του ήταν δύσκολη, καθώς δεν είχε γίνει καμία συζήτηση με τον Ιλια Ιβιτς για ενδεχόμενο ανανέωσης της συνεργασίας τους. Ο Χουλτ που έως τη διακοπή λόγω του κορωνοϊού είχε 13 συμμετοχές στη Σούπερ Λίγκα, θέλει να παραμείνει στην ΑΕΚ και η πρόθεσή του είναι να περιμένει. Ως εναλλακτική λύση έχει μία πρόταση από τον ΑΠΟΕΛ, καθώς στον πάγκο του είναι ο Μαρίνος Ουζουνίδης με τον οποίο είχαν συνεργαστεί στον Παναθηναϊκό. Μάλιστα, εκείνη την περίοδο ο Χουλτ δύσκολα έβγαινε από την ενδεκάδα. Από την άλλη πλευρά πάντως, στην ΑΕΚ δεν έχουν αποφασίσει ακόμα σχετικά με το μέλλον του σουηδού αμυντικού. Ολα θα κριθούν και από τη μεταγραφική αγορά και τη δυνατότητα να βρεθούν καλύτερες λύσεις. Ετσι, προς το παρόν ο Χουλτ δεν γνωρίζει ποιο θα είναι το μέλλον του στην ΑΕΚ, ωστόσο η ανανέωση της συνεργασίας τους είναι ένα σενάριο που «παίζει». Κατά συνέπεια το μόνο που μπορεί να κάνει είναι υπομονή. Θυμίζουμε ότι πριν έρθει στην Αθήνα, ο 30χρονος Σουηδός είχε δύο «γεμάτες» σεζόν στο γαλλικό πρωτάθλημα με τη φανέλα της Νις.  ",https://www.tanea.gr/print/2020/04/29/sports/ta-dedomena-gia-ton-xoult/
Sports,tanea.gr,Κόντρα κυβέρνησης - λίγκας στην Ιταλία,29 Απριλίου 2020 | 05:00,tanea.gr,"Στην Ιταλία ο υπουργός Αθλητισμού Βιτσέντζο Σπανταφόρα δήλωσε πως οι ομάδες μπορεί να αρχίσουν προπονήσεις στις 18 Μαΐου, αλλά αυτό δεν σημαίνει πως θα συνεχιστεί το πρωτάθλημα. Η λίγκα απάντησε ότι αν τα παιχνίδια δεν ξεκινήσουν στις 14 Ιουνίου, τότε η σεζόν θα διακοπεί οριστικά. Απειλεί επίσης την κυβέρνηση με μηνύσεις.",https://www.tanea.gr/print/2020/04/29/sports/kontra-kyvernisis-ligkas-stin-italia/
Sports,tanea.gr,Οι ποδοσφαιριστές στη Γαλλία φοβούνται να παίξουν χωρίς εγγυήσεις για την υγεία τους,18 Απριλίου 2020 | 13:25,tanea.gr,"Η συντριπτική πλειονότητα των επαγγελματιών ποδοσφαιριστών που αγωνίζονται στη Γαλλία αντιτίθεται στην επανέναρξη του σαμπιονά τον Ιούνιο, καθώς -όπως είναι φυσιολογικό- θέτουν σε προτεραιότητα την υγεία και την ασφάλειά τους. Αυτό προκύπτει μετά την τηλεδιάσκεψη που έγινε το τελευταίο διήμερο από τα μέλη της UNFP, η οποία συγκέντρωσε την -ανώνυμη- άποψη περίπου 1.000 συμμετεχόντων. Όπως έγινε γνωστό, ξεχωρίζουν δύο κύριες τάσεις. Περίπου το 75% προτάσσουν την υγεία και την ασφάλεια, απαντώντας στην ερώτηση για την επανέναρξη τον Ιούνιο, δηλώνοντας πως δε θέλουν να ξαναπαίξουν χωρίς εγγυήσεις. Παράλληλα, περίπου το 80% των ερωτηθέντων προτιμά να παραμείνουν ως έχουν οι βαθμολογίες που διαμορφώθηκαν μετά τη διεξαγωγή της 27ης αγωνιστικής του σαμπιονά.  ",https://www.tanea.gr/2020/04/18/sports/oi-podosfairistes-sti-gallia-fovountai-na-paiksoun-xoris-eggyiseis-gia-tin-ygeia-tous/
Sports,tanea.gr,Σουλούκου : «Τα χρήματα της UEFA να πάνε στις ομάδες και όχι σε μισθούς ημετέρων»,29 Απριλίου 2020 | 12:21,tanea.gr,"Η UEFA έχει κάνει γνωστό πως θα μοιράσει ισόποσα στις ομοσπονδίες της χρήματα για την ενίσχυσή τους λόγω του κορωνοϊού και στην ΕΠΟ αναμένεται να έρθουν 4,3 εκατομμύρια ευρώ. Ο Ολυμπιακός με επιστολή του χθες ζήτησε τα χρήματα αυτά να πάνε στις ομάδες από την 5η θέση και κάτω ως ενίσχυση και το ίδιο μετέφερε σήμερα στην τηλεδιάσκεψη της Superleague και η Λίνα Σουλούκου. Συγκεκριμένα η εκπρόσωπος του Ολυμπιακού τοποθετήθηκε στο ΔΣ της Λίγκας λέγοντας πως τα χρήματα αυτά πρέπει να πάνε απευθείας σε ενίσχυση των ομάδων. «Τα χρήματα της UEFA πρέπει να μπουν απευθείας σε ενίσχυση των ομάδων που αντιμετωπίζουν προβλήματα. Και όχι για κατασπατάληση των μισθών των ημετέρων. Όλα αυτά τα χρόνια το επαγγελματικό ποδόσφαιρο συντηρεί την ΕΠΟ, ματώνοντας και καταβάλλοντας χαράτσια», είπε μεταξύ άλλων η Σουλούκου. Με την εκπρόσωπο του Ολυμπιακού συμφώνησαν οι εκπρόσωποι της Λάρισας, του Ατρόμητου και του Άρη.  ",https://www.tanea.gr/2020/04/29/sports/football/souloukou-ta-xrimata-tis-uefa-na-pane-stis-omades-kai-oxi-se-misthous-imeteron/
Sports,tanea.gr,"ΑΕΚ : Πώς μπορεί να εξοικονομήσει 1,5 εκατ. ευρώ για το ρόστερ της",29 Απριλίου 2020 | 09:27,tanea.gr,"Το φετινό καλοκαίρι θα είναι ιδιαίτερο. Οι καταστάσεις που βιώνουμε είναι τέτοιες, ώστε κανείς να μην μπορεί να προδικάσει πως θα εξελιχθούν τα πράγματα. Όπως γίνεται αντιληπτό αυτό θα επηρεάσει και τις ομάδες. Μιας και ο μεταγραφικός χάρτης είναι πιθανό να διαφοροποιηθεί αρκετά. Η ΑΕΚ είναι από τις ομάδες που θα κινηθεί με στόχο τις αλλαγές στο ρόστερ της. Διαβάστε περισσότερα  εδώ",https://www.tanea.gr/2020/04/29/sports/football/aek-pos-mporei-na-eksoikonomiseis-15-ekat-eyro-gia-to-roster-tis/
Sports,tanea.gr,"Και στις χαμηλές κατηγορίες, τι;",29 Απριλίου 2020 | 05:00,tanea.gr,"Αν θεωρήσουμε ως δεδομένο ότι εντός της ημέρας θα καταρτιστεί από τις ομάδες κάποιος (αθλητικός) οδικός χάρτης για επιστροφή σε μιας μορφής κανονικότητα, μένει να φανεί τι θα συμβεί με τα πρωταθλήματα της λεγόμενης δεύτερης ταχύτητας. Γιατί, δεν πρέπει να ξεχνά ο οποιοσδήποτε ότι, υπάρχουν και αυτά, με το πλήθος των ποδοσφαιριστών αλλά και τον κόσμο που τα παρακολουθεί.Λοιπόν: αν και ακόμη δεν έχουν προκύψει ανακοινώσεις, όλα συνηγορούν πως η ΕΠΟ θα βάλει φρένο στην Γ' Εθνική. Κυρίως γιατί ουδείς μπορεί να εγγυηθεί για την ασφάλεια των παικτών, οι μετακινήσεις είναι κάτι εξ ορισμού δύσκολο, ενώ τεστ δεν μπορούν να γίνουν επειδή πολύ απλά δεν υπάρχουν ή δεν επαρκούν για όλους!Πρόκειται για δεκάδες παιχνίδια μέχρι τη λήξη. Το σχέδιο είναι να ολοκληρωθεί εδώ η σεζόν και πρωταθλητές να ανακηρυχθούν οι πρώτοι κάθε ομίλου. Οσον αφορά τους υποβιβασμούς, αναμένεται να υπάρξουν, αλλά ενδέχεται να πέσει μία λιγότερη ομάδα από κάθε όμιλο. Τώρα, αναφορικά με το ποιες ομάδες θα πάρουν το εισιτήριο ανόδου, προφανώς θα γίνει άλλη κουβέντα και ίσως έχουμε μπαράζ με κάποιο διαφορετικό σύστημα, ή άνοδο όλων των ομάδων με μιας μορφής αναδιάρθρωση. Το σενάριο αυτό ίσως «παίξει» πολύ αυτό το καλοκαίρι, γιατί θα είναι η λέξη-μόδα της εποχής! Με συνέπεια, αυτή την ώρα να μη γνωρίζει κανένας τον τρόπο που θα προκύψουν οι όμιλοι της επόμενης ποδοσφαιρικής περιόδου. Οπως και ελάχιστοι μπορούν να προσεγγίσουν τον τρόπο διεξαγωγής αγώνων τους μήνες που έρχονται. Γιατί όλοι θέλουν να αποφύγουν το εξής: να εστιάσουν στο «τώρα» και το φινάλε της αγωνιστικής περιόδου, αλλά ταυτόχρονα να μην καταστρέψουν την προσεχή σεζόν! Πάει να πει, να κάνουν όλες οι ομάδες κανονική προετοιμασία, να γνωρίζουν τα οικονομικά δεδομένα και άρα τον σχεδιασμό, να δουν τι στόχους μπορούν να βάλουν και όχι να κινούνται σε θολά νερά. Κυρίως όμως να μην πάει η λήξη των αγώνων ακριβώς «πάνω» στα πρώτα βήματα του μέλλοντος. Θα είναι δύσκολο. Γιατί απλά πρόκειται για κάτι που συμβαίνει πρώτη φορά.Οι χειρισμοί θα είναι λεπτοί. Οχι μόνο των Λιγκών ή των επικεφαλής των διοργανώσεων. Αλλά και των ομάδων. Αλλά ας δούμε τι θα αποφασιστεί σήμερα στην τηλεσύσκεψη της Σούπερ Λίγκας και ασφαλώς τα ξαναλέμε. Γιατί η κουβέντα θα είναι καλύτερη με όλα τα δεδομένα στο τραπέζι.  ",https://www.tanea.gr/print/2020/04/29/sports/kai-stis-xamiles-katigories-ti/
Sports,tanea.gr,«Δεν πάμε να χτίσουμε τώρα ομάδες»,29 Απριλίου 2020 | 05:00,tanea.gr,"«Πρέπει να έχουμε στο μυαλό κάτι σημαντικό» λέει ο Γιώργος Δώνης. «Δεν είμαστε σε περίοδο προετοιμασίας, δεν είμαστε δηλαδή στο καλοκαίρι που χτίζεται μια ομάδα. Αλλά στο φινάλε της σεζόν. Εχει αυτό διαφορά και μεγάλη σημασία. Αρα, απαιτείται διαχείριση μεγάλη για το επόμενο στάδιο».",https://www.tanea.gr/print/2020/04/29/sports/den-pame-na-xtisoume-tora-omades/
Sports,tanea.gr,«Τα πολλά μπες - βγες θα χαλάσουν τον ρυθμό»,29 Απριλίου 2020 | 05:00,tanea.gr,"Ωστε, λοιπόν, εξυφαίνεται σενάριο για ύπαρξη πέντε αλλαγών στο ποδόσφαιρο; Και ίσως για μία ακόμη σε νοκάουτ αναμετρήσεις; Συνεπώς, δεν αποκλείεται, αν περάσει αυτή η τόσο σημαντική αλλαγή που πρότεινε η FIFA, ένας προπονητής να βγάζει από τη φαρέτρα του πέντε ή έξι ποδοσφαιριστές και να τους ρίχνει στη μάχη. Ανατρέποντας, ίσως, όλα τα δεδομένα. «ΤΑ ΝΕΑ» μίλησαν με τον Γιώργο Δώνη. Ζήτησαν από τον έμπειρο προπονητή του Παναθηναϊκού, έναν άνθρωπο με ανοιχτό μυαλό και ορίζοντες, να τοποθετηθεί για τις αλλαγές που κυοφορούνται εν μέσω καραντίνας και πανδημίας στο δημοφιλέστερο των αθλημάτων. Να καταθέσει την άποψή του. «Ειδικές συνθήκες» «Δεν νομίζω ότι είναι κάτι που με βρίσκει σύμφωνο. Αρχικά, εκτιμώ ότι πρόκειται για κάτι που συζητάμε λόγω των ειδικών συνθηκών που βιώνουμε όλοι. Ουδείς μπορεί να πει με σιγουριά πώς θα λειτουργήσει κάτι τέτοιο, αν φυσικά εγκριθεί το σενάριο για πέντε αλλαγές. Εχω την εντύπωση ότι αυτό συμβαίνει ώστε οι προπονητές να έχουν αυτή τη στιγμή και όταν επαναρχίσουν τα πρωταθλήματα περισσότερες επιλογές στη διάθεσή τους. Υπάρχει αποχή, οι παίκτες θα θέλουν  ξεκούραση, οι αγώνες θα είναι συνεχείς», υποστηρίζει ο Γιώργος Δώνης. Και συνεχίζει ακάθεκτος, απόλυτα ορμητικός, όπως τότε που εφορμούσε με την μπάλα στα πόδια: «Το σημαντικό κομμάτι είναι ο ρυθμός του παιχνιδιού. Σκεφθείτε αν γίνονται τόσες αλλαγές πόσο άσχημα θα επηρεαστεί ο ρυθμός. Δεν θα έρθει το επιθυμητό αποτέλεσμα. Δεν ξέρω καν αν εγκριθεί. Θα δώσω ένα παράδειγμα: στα καλοκαιρινά ματς προετοιμασίας κάνουμε στο ημίχρονο πολλές αλλαγές, πέντε ή έξι. Σύνολο δέκα από τις δύο ομάδες! Δεν χάνεται σε ένα μεγάλο ποσοστό η ομοιογένεια, δεν πέφτει ο ρυθμός; Είναι επόμενο. Το αποτέλεσμα δεν είναι το αναμενόμενο». Του κάναμε και την ερώτηση για το αν με το συγκεκριμένο ενδεχόμενο ευνοούνται οι ισχυρές ομάδες. Με τη σκέψη να πηγαίνει στα δυνατά ονόματα του ευρωπαϊκού ποδοσφαίρου. Οι πάγκοι Πώς απάντησε ο Δώνης; «Δεν νομίζω ότι συμβαίνει ή ότι θα συμβεί κάτι τέτοιο. Είναι φανερό ότι ο πάγκος τους δεν είναι ισοδύναμος με τη βασική τους ενδεκάδα. Φέρνω ως παράδειγμα τη Λίβερπουλ, τη Ρεάλ και την Μπαρτσελόνα. Η διαφορά για μένα είναι αρκετά μεγάλη μεταξύ των ποδοσφαιριστών. Δεν έχει σχέση ο πάγκος με τους βασικούς. Ισως οι προπονητές δεν έδωσαν βάση σε αυτό. Ισως πάλι να ήθελαν ταλέντα σε ρόλο αναπληρωματικών ή ποδοσφαιριστές που θα κάθονται στον πάγκο χωρίς να γκρινιάζουν. Να αποδέχονται, δηλαδή, τον πάγκο. Είναι θέμα διαχείρισης. Εξάλλου, πολλοί κάνουν αλλαγές για καθυστερήσεις. Ή πάλι δεν τις χρησιμοποιούν όλες». Αναγκαία η προετοιμασία Μάλιστα, ο προπονητής του Τριφυλλιού θέλησε να κάνει μια ακόμη παρατήρηση: «Το σημαντικό αυτή τη στιγμή, λίγο προτού επιστρέψουν τα πρωταθλήματα στην Ευρώπη, είναι να δοθούν τρεις με τέσσερις εβδομάδες για προετοιμασία. Τη χρειαζόμαστε και εμείς οι τεχνικοί αλλά και οι ποδοσφαιριστές για να έρθουν σε καλή κατάσταση. Δεν είναι κάτι το συνηθισμένο. Και βέβαια να έχουμε στο μυαλό κάτι σημαντικό: δεν είμαστε σε περίοδο προετοιμασίας, δεν είμαστε δηλαδή στο καλοκαίρι που χτίζεται μια ομάδα. Αλλά στο φινάλε της σεζόν. Εχει αυτό διαφορά και μεγάλη σημασία. Αρα, απαιτείται διαχείριση μεγάλη για το επόμενο στάδιο». Ο Παναθηναϊκός Φυσικά, μια κουβέντα, έστω και όχι μεγάλης διάρκειας, με τον εξαιρετικό προπονητή δεν θα μπορούσε να μην έχει αναφορά και στο κεφάλαιο Παναθηναϊκός. Αλλά τι θα μπορούσε αναλυτικό να πει εδώ; «Περιμένουμε όλοι τις εξελίξεις. Τα οικονομικά δεδομένα και πώς αυτά θα διαμορφωθούν. Τα τηλεοπτικά, οι χορηγίες που ίσως μειωθούν, όλα είναι ένα μεγάλο θέμα για την επόμενη μέρα. Αλλά για τις αλλαγές, ξαναλέω, νομίζω ότι είναι μόνο για τώρα και κανείς δεν γνωρίζει πώς μπορεί να λειτουργήσει στην πράξη αυτό που σκέφθηκαν».",https://www.tanea.gr/print/2020/04/29/sports/ta-polla-mpes-vges-lftha-xalasoun-ton-rythmo/
Sports,tanea.gr,Το… απειλητικό «See you later in the afternoon» του Κούγια,23 Απριλίου 2020 | 15:32,tanea.gr,"Με νέα του δήλωση, η οποία θα έχει και συνέχεια εντός της ημέρας, ο Αλέξης Κούγιας δηλώνει δικαιωμένος για τη στάση της Λάρισας στο θέμα του Γκαγκάτση, ενώ προανήγγειλε νέες αποκαλύψεις για τον ρόλο Θωμαΐδη στην υποκλοπή, στο αυτοκίνητο του Ζωγράφου και το Koriopolis το απόγευμα. Αναλυτικά, η δήλωση του Αλέξη Κούγια: Εκφράζω την βαθιά ικανοποίηση μου και τη δικαίωση μου για την σταθερή εν γένει στάση, πάντα με νομικά επιχειρήματα, της ΠΑΕ ΑΕΛ στα διοικητικά συμβούλια του Συνεταιρισμού, γιατί είναι η μόνη ΠΑΕ μέλος του ΔΣ της Super League η οποία δεν τιμωρήθηκε με το πρόστιμο των 30.000€ και συγχρόνως απηλλάγη και ο νόμιμος εκπρόσωπος της κ. Σωτήρης Μάρκου από το προσωπικό πρόστιμο των 10.000€, στη γνωστή υπόθεση της εκτός νόμου προσλήψεως του πρώην Προέδρου της ΕΠΟ κ. Βασίλη Γκαγκάτση στη θέση του Διευθύνοντος Συμβούλου του Συνεταιρισμού, που η Επιτροπή Δεοντολογίας της ΕΠΟ χθες ανακοίνωσε. Η ΠΑΕ ΑΕΛ, παρά το ότι είμαι συνήγορος υπερασπίσεως του Βασίλη Γκαγκάτση στις εφετειακές δίκες, τις οποίες αντιμετωπίζουν ο κ. Γκαγκάτσης και τα μέλη του ΔΣ της ΕΠΟ (όλοι τους έχουν καταδικαστεί πρωτοδίκως για τα τηλεοπτικά της Εθνικής ομάδος και την Κάρτα Υγείας), δι εμού ανέπτυξε το νομικό θέμα στο ΔΣ της Super League (είναι γραμμένα όλα στα πρακτικά) και μειοψήφησε τόσο στην πρόσληψη του κ. Γκαγκάτση, όσο και στη διατήρηση του στη θέση του Διευθύνοντος Συμβούλου. Δυστυχώς για τη δημοσιογραφική δεοντολογία ο Σαγόνιας στην ανάρτηση του λησμόνησε να το αναδείξει. Λόγω ανειλημμένων υποχρεώσεων μου η συνέχεια των αποκαλύψεων του για τον ρόλο που έχει παίξει ο Σαγόνιας στο Koriopolis στην προσπάθεια να αθωωθούν στο δικαστήριο όλοι όσοι παραπέμφθηκαν (ο Βαγγέλης Μαρινάκης είχε αθωωθεί με βούλευμα) θα αναδειχθεί μετά το μεσημέρι. Από τη δε νέα εβδομάδα θα αναδειχθεί ο ρόλος του Σαγόνια στη βρώμικη παγίδευση του αυτοκινήτου του Ζωγράφου, στις ίδιες αποκαλύψεις θα αναδειχθεί και ο ρόλος των άμεσων συνεργατών για χρόνια Γιαννη Παπαδόπουλου και του αδερφικού του φίλου που κινείται στο σκοτάδι, ιδιοκτήτου της εταιρείας ενοικιάσεως αυτοκινήτων Avance, Τσιακατούρα. Όταν τελειώσουν οι αποκαλύψεις για την υπόθεση Ζωγράφου θα αρχίσουν οι αποκαλύψεις για τον βρώμικο ρόλο του Σαγόνια πάλι με τη βοήθεια των ίδιων φίλων του στη χυδαία και απάνθρωπη προσπάθεια εμπλοκής του Bαγγέλη Μαρινάκη στην υπόθεση του Noor 1. Θα ακολουθήσει αποκάλυψη με στοιχεία του βρώμικου ρόλου του Σαγόνια στην προσπάθεια του να εμπλέξει τον Ιβάν Σαββίδη και τον ΠΑΟΚ στις κακουργηματικές ενέργειες του μάνατζερ του παίκτου, ο οποίος επέλεξε να συνεχίσει την καριέρα του στον Ολυμπιακό, αλλά και πως ο Σαγόνιας για να εξυπηρετήσει τα συμφέροντα του ιδιοκτήτου μεγάλης ΠΑΕ και του αδελφικού του φίλου Γιάννη Παπαδόπουλου, καθημερινού του συνομιλητή, αυτού που σε κάθε εκλογή ΕΠΣ είναι παρών και πλακώνεται με τον Τεβεκέλη και τον Πουρλιοτόπουλο, ξεφτίλισε την εκπομπή του τον Κάκο. Η συνέχεια επί της οθόνης. See you later in the afternoon.  ",https://www.tanea.gr/2020/04/23/sports/football/to-apeilitiko-see-you-later-in-the-afternoon-tou-kougia/
Sports,tanea.gr,Παραμένει ο Δώνης στον πάγκο του Παναθηναϊκού,5 Απριλίου 2020 | 14:01,tanea.gr,"Ο Γιώργος Δώνης πριν από μερικές εβδομάδες βρισκόταν κοντά στην πόρτα της εξόδου από τον Παναθηναϊκό, με τα σενάρια που κυκλοφορούσαν να θεωρούν δεδομένη την αποχώρησή του το καλοκαίρι. Πλέον ο έλληνας τεχνικός φαίνεται να έχει κερδίσει και πάλι την εμπιστοσύνη της διοίκησης και του Γιάννη Αλαφούζου κι όλα δείχνουν πως θα παραμείνει στο τριφύλλι και τη νέα σεζόν. Ο ίδιος ο Δώνης σε δηλώσεις του ουσιαστικά ξεκαθάρισε πως δεν επιθυμεί να αποχωρήσει από τον πάγκο των πράσινων, ενώ επί της ουσίας δεν τέθηκε ποτέ θέμα απομάκρυνσής του. Ο Τσάβι Ρόκα μάλιστα του διαμήνυσε πως δεν υπάρχουν σκέψεις απομάκρυνσής του και πως υπολογίζεται κανονικότατα για την επόμενη χρονιά, ενώ θα υπάρξει και ραντεβού με τον Γιάννη Αλαφούζο. Μια συνάντηση που παραμένει άγνωστο πότε θα πραγματοποιηθεί, καθώς ο μεγαλομέτοχος της ΠΑΕ συνεχίζει να βρίσκεται σε κατ’ οίκον περιορισμό λόγω κοροναϊού, και μόνο εφόσον ξεπεραστεί η πανδημία θα τα πουν οι δυο τους. Αξίζει να σημειωθεί πως ο Γιώργος Δώνης θέλει να παραμείνει, και αν είναι ικανοποιημένος από τις επαφές με τον Αλαφούζο, θα επέλθει συμφωνία.  ",https://www.tanea.gr/2020/04/05/sports/football/paramenei-o-donis-ston-pagko-tou-panathinaikou/
Sports,tanea.gr,«Σεπτέμβρη και βλέπουμε» για τη Ligue1,29 Απριλίου 2020 | 05:00,tanea.gr,"Ραντεβού τον Σεπτέμβρη έδωσε χθες στους φιλάθλους το γαλλικό πρωτάθλημα ποδοσφαίρου μετά την απόφαση της κυβέρνησης να αναβληθούν μέχρι τέλη Αυγούστου όλα τα μεγάλα αθλητικά γεγονότα της χώρας. Στην ομιλία του από το βήμα της Εθνοσυνέλευσης για τα μέτρα επιστροφής στην κανονικότητα της Γαλλίας, ο πρωθυπουργός Εντουάρ Φιλίπ τόνισε: «Τα μεγάλα αθλητικά και καλλιτεχνικά γεγονότα με πάνω από 5.000 συμμετέχοντες δεν μπορούν να διεξαχθούν πριν από τον Σεπτέμβριο». Μιλώντας ειδικά για το ποδόσφαιρο, ο γάλλος πολιτικός σημείωσε πως «η σεζόν 2019/2020 δεν είναι δυνατόν να συνεχιστεί». Το γαλλικό πρωτάθλημα είναι το δεύτερο μετά το ολλανδικό το οποίο αναγκάζεται να διακόψει τη δραστηριότητά του για τη φετινή σεζόν, ύστερα από κυβερνητική παρέμβαση λόγω της πανδημίας. Σε εκκρεμότητα βρίσκεται και το βελγικό, καθώς τα μέλη της γενικής συνέλευσης της λίγκας περιμένουν τις σχετικές αποφάσεις της κυβέρνησης για να επικυρώσουν την αρχική τους απόφαση να διακοπεί το πρωτάθλημα. Η οικονομική ζημιά που θα υποστούν οι γαλλικές ομάδες θα είναι πολλών εκατομμυρίων ευρώ. Πρόσφατη μελέτη της KPMG ανέφερε πως η Λιγκ 1 θα έχει οικονομικές απώλειες 200-400 εκατ. ευρώ αν δεν επανεκκινήσει. Στα 300-400 εκατ. ευρώ υπολογίζεται και η ζημιά των ολλανδικών συλλόγων, οι οποίοι τώρα ζητούν τη βοήθεια της κυβέρνησης. Η γαλλική λίγκα θα συνεδριάσει τις επόμενες ημέρες για να αποφασίσει αν θα υπάρξουν προβιβασμοί και υποβιβασμοί, ποιες ομάδες θα πάρουν τα ευρωπαϊκά εισιτήρια κι αν η Παρί Σεν Ζερμέν που προηγείται στη βαθμολογία με 12 βαθμούς διαφορά από τη Μαρσέιγ θα αναδειχτεί πρωταθλήτρια. Οι Ολλανδοί πάντως αρνήθηκαν να απονείμουν τον τίτλο στον Αγιαξ, ενώ η ομοσπονδία δεν δέχτηκε να υπάρχουν προβιβασμοί και υποβιβασμοί προκαλώντας θύελλα αντιδράσεων. Αντιδράσεις θα υπάρξουν και στη Γαλλία, όποιες κι αν είναι οι αποφάσεις της λίγκας. Οι Ευρωπαίες Είναι βέβαιο πως τα εισιτήρια για το Τσάμπιονς Λιγκ θα δοθούν κατά σειρά στις Παρί, Μαρσέιγ και Ρεν (τρίτος προκριματικός γύρος). Στο Γιουρόπα Λιγκ θα δηλωθεί επίσης σίγουρα η Λιλ, αλλά για τις δύο επόμενες θέσεις υπάρχουν επιφυλάξεις. Είτε θα δοθούν στην 5η και την 6η της βαθμολογίας, τη Ρεμς και τη Νις, είτε στις φιναλίστ (με αντίπαλο την Παρί) του Λιγκ Καπ και του Κυπέλλου Λυών και Σεντ Ετιέν. Απομένει να δούμε τι θα γίνει με τις Παρί Σεν Ζερμέν και Λυών που συνεχίζουν στο φετινό Τσάμπιονς Λιγκ. Θα τους επιτραπεί να παίξουν στις έδρες τους ή θα αγωνιστούν σε ουδέτερα γήπεδα; Επίσης πώς θα αντιδράσουν τα άλλα μεγάλα πρωταθλήματα, μετά μάλιστα τις δηλώσεις του επικεφαλής της ιατρικής επιτροπής της FIFA Μισέλ ντε Χουγκ πως το ζήτημα της επανέναρξης «δεν είναι ζήτημα χρημάτων αλλά ζήτημα ζωής και θανάτου»;  ",https://www.tanea.gr/print/2020/04/29/sports/septemvri-kai-vlepoume-gia-ti-ligue1/
Sports,tanea.gr,Παναθηναϊκός : Ο Γιώργος Δώνης είναι η καλύτερη λύση,6 Απριλίου 2020 | 09:29,tanea.gr,"Αν και με τον Γιάννη Αλαφούζο ποτέ δεν μπορείς να είσαι σίγουρος, οι ενδείξεις συγκλίνουν ότι ο Γιώργος Δώνης θα είναι και τη νέα χρονιά προπονητής του Παναθηναϊκού. Στο βαθμό βέβαια που το επιθυμεί και ο ίδιος. Η απόφαση αυτή σημαίνει ανάμεσα σε άλλα ότι ο ιδιόκτητης του Παναθηναϊκού συμβιβάζεται με την ιδέα ότι θα αμείψει για μια χρονιά τον προπονητή του με ποσό ίσως και μεγαλύτερο από τις συνολικές αποδοχές του τα δυο προηγούμενα χρόνια. Όποιος νομίζει ότι ο κ. Αλαφούζος δεν… κοντοστάθηκε και στη λεπτομέρεια αυτή όταν σκεφτόταν τη λύση της συνεργασίας κάνει λάθος. Με την περιοριστική οικονομική πολιτική που ακολουθούν οι πράσινοι όλα ζυγίζονται και παίζουν το ρόλο τους. Μπορεί η σχέση μεταξύ των δυο ανδρών να υπήρξε πολυκύμαντη και αρκετές φορές τα αισθήματα που διατηρούσε ο ένας για τον άλλο να μην ήταν τα καλύτερα δυνατά, αλλά όταν έρχεται η ώρα να γίνει το κοντρόλ, υπάρχουν κι άλλα πράγματα που βαραίνουν. Ένα από αυτά είναι οπωσδήποτε ότι ο Γιώργος Δώνης ανταποκρίθηκε και με το παραπάνω στην αρχική επιδίωξη του ιδιοκτήτη. Έχτισε με λίγα λεφτά μια σχετικά ανταγωνιστική ομάδα, ανέδειξε νέους παίκτες και έχει τα περιθώρια και νέας αγωνιστικής βελτίωσης την επόμενη χρονιά. Υπάρχει και κάτι ακόμα. Ο Δώνης και η ομάδα που δημιούργησε κατάφεραν να λειτουργήσουν ως ασπίδα προστασίας για τον ιδιοκτήτη. Πολλές φορές το ενδιαφέρον στράφηκε στην ομάδα και τις επιτυχίες της μακριά από την δικαιολογημένη δυσφορία για την οικονομική λιτότητα και τις αλλοπρόσαλλες συμπεριφορές του Γιάννη Αλαφούζου. Δεν είναι καιροί να χαθεί τώρα ένα αλεξικέραυνο και να βρεθεί ο Παναθηναϊκός με έναν προπονητή που θα πασχίσει να κατακτήσει την εκτίμηση των οπαδών και θα έχει την προσωπικότητα εκείνη για να σκεπάζει όποτε χρειάζεται τις γκρίνιες κατά του μεγαλομετόχου. Το αλεξικέραυνο χρειάζεται περισσότερο από κάθε άλλη φορά. Πολύ περισσότερο που φέτος ο κόσμος θα έχει μεγαλύτερες απατήσεις, ενώ από την πλευρά της ιδιοκτησίας, ειδικά μετά την κρίση της πανδημίας, δεν πρόκειται να αυξηθεί το μπάτζετ για να γίνουν σπουδαίες μεταγραφές. Με αυτά τα δεδομένα ο Γιώργος Δώνης είναι η καλύτερη λύση. Προσφέρει, γνώση, σιγουριά, είναι μαθημένος να βγάζει από τη μύγα ξύγκι κι έχει την έξωθεν καλή μαρτυρία. Όσα λείπουν από τον ιδιοκτήτη, περισσεύουν στον προπονητή. Η αντικατάστασή του θα άνοιγε νωρίς ένα ακόμα μέτωπο ανάμεσα στους οπαδούς και τον Γιάννη Αλαφούζο. Για ποιο λόγο λοιπόν να μη ρίξει ο mister ΣΚΑΪ λίγο νερό στο κρασί του διατηρώντας έναν πολύ καλό προπονητή και ταυτόχρονα (σε μεγάλο βαθμό) την ησυχία του;  ",https://www.tanea.gr/2020/04/06/sports/football/panathinaikos-o-giorgos-donis-einai-i-kalyteri-lysi/
Sports,tanea.gr,{T16}Το spacing και η άμυνα man to man{T16}!,29 Απριλίου 2020 | 05:00,tanea.gr,"Το μπάσκετ είναι ένα κλασικό άθλημα (σωματικών) επαφών, αλλά ακόμη κι όταν ανοίξουν τα γήπεδα του ΝΒΑ και επιτραπούν οι (ανά γκρουπ τεσσάρων παικτών) προπονήσεις, ο συγχρωτισμός θα απαγορεύεται διά ροπάλου! «Don't touch» όπως λένε και οι Αμερικανοί, τουλάχιστον μέχρι νεωτέρας και βλέπουμε... Οι χθεσινές οδηγίες του ΝΒΑ που τίθενται σε εφαρμογή από τις 8 Μαΐου (με το άνοιγμα των γηπέδων) είναι σαφείς: οι παίκτες θα φορούν μάσκες και γάντια κατά την είσοδό τους, θα προπονούνται ταυτόχρονα σε γκρουπ των τεσσάρων και μάλιστα τηρώντας τις αποστάσεις, δεν επιτρέπεται να έρχονται σε επαφή και επίσης απαγορεύεται να γυμνάζονται σε δημόσιους χώρους εκτός των εγκαταστάσεων των ομάδων. Ποτέ άλλοτε στην ιστορία, το περιβόητο spacing που αποτελεί μια εκ των ων ουκ άνευ αγωνιστική συνθήκη δεν είχε τέτοια πέραση στο μπάσκετ: αυτό θα πει τήρηση των αποστάσεων και μένει να φανεί μέχρι πότε θα εφαρμόζεται με θρησκευτική ευλάβεια... «Τι να κάνουμε δηλαδή; Να απαγορεύσουμε την άμυνα man to man και να υποχρεώσουμε όλες τις ομάδες να παίζουν παθητική ζώνη;» αναρωτήθηκε δίκην αυτοσαρκασμού μιλώντας προς «ΤΑ ΝΕΑ» ο Γιώργος Βασιλακόπουλος. Προφανώς το μπάσκετ ως ομαδικό άθλημα κλειστού χώρου και αλλεπάλληλων επαφών έχει τις δικές του ιδιαιτερότητες, ενώ ακόμη και η κεκλεισμένων των θυρών διεξαγωγή των αγώνων απαιτεί την παρουσία περίπου εκατό ανθρώπων σε αναπόφευκτες οργανικές θέσεις. Τη στιγμή που ο ΕΣΑΚΕ έχει αποφασίσει εδώ και έναν μήνα να βάλει οριστικά λουκέτο στην Basket League και αναμένει τη νομοθετική ρύθμιση, η Ομοσπονδία τηρεί στάση αναμονής, με το επιπρόσθετο βάρος της προαγωγής δυο ομάδων από το (δικό της) πρωτάθλημα της Α2. Τι μέλλει γενέσθαι σε αυτή την υπόθεση; «Εφόσον οι υγειονομικές Αρχές και η επιστημονική επιτροπή που έχει συσταθεί ανάψουν το πράσινο φως και αναλάβουν την ευθύνη, εμείς δεν είμαστε αρνητικοί στη συνέχιση και στην ολοκλήρωση των πρωταθλημάτων» απαντά ο πρόεδρος της ΕΟΚ. Σε κάθε περίπτωση, σε όλο τον κόσμο και όχι μονάχα στα ελληνικά πρωταθλήματα, μια λέξη κυριαρχεί και προσδιορίζει την κατάσταση... Αβεβαιότης!",https://www.tanea.gr/print/2020/04/29/sports/t16to-spacing-lfkai-i-amyna-man-to-mant16/
Sports,tanea.gr,Ολυμπιακός : Αυτοσχέδιο γυμναστήριο με θέα για τον Γκασπάρ,29 Απριλίου 2020 | 11:13,tanea.gr,Οι ποδοσφαιριστές του Ολυμπιακού συνεχίζουν τις ατομικές προπονήσεις στο σπίτι ώστε να διατηρούνται σε καλή φυσική κατάσταση ενόψει της επανέναρξης του πρωταθλήματος. Αυτό έκανε ο Μπρούνο Γκασπάρ που έβγαλε όλα τα όργανα στο μπαλκόνι και συνέχισε εκεί το καθημερινό του πρόγραμμα. Δείτε τη φωτογραφία που ανάρτησε ο ίδιος στο instagram:  ,https://www.tanea.gr/2020/04/29/sports/football/olympiakos-aytosxedio-gymnastirio-me-thea-gia-ton-gkaspar/
Sports,tanea.gr,Φάρμακο ή ματαίωση,29 Απριλίου 2020 | 05:00,tanea.gr,"Από την αναβολή των Ολυμπιακών Αγώνων του Τόκιο στη ματαίωσή τους ένα φάρμακο δρόμος. Η 32η Ολυμπιάδα ίσως γίνει η πρώτη διοργάνωση μετά τον Β' Παγκόσμιο Πόλεμο που θα ματαιωθεί. Σε αντίθεση με ό,τι υποστήριζαν οι ιάπωνες διοργανωτές μέχρι τον περασμένο μήνα, πριν αναγκαστούν να αναβάλουν για έναν χρόνο τους Αγώνες, σήμερα εμφανίζονται απαισιόδοξοι για το μέλλον τους στην περίπτωση που μέχρι το επόμενο καλοκαίρι δεν βρεθεί αποτελεσματικό φάρμακο για τον Covid-19. Ο επικεφαλής της οργανωτικής επιτροπής Γιοσίρο Μόρι δεν δίστασε να δηλώσει πως οι Ολυμπιακοί Αγώνες θα ματαιωθούν αν δεν μπορούν να διεξαχθούν και το 2021. «Στο παρελθόν, όταν υπήρχαν τέτοια προβλήματα, όπως τα χρόνια του πολέμου, ματαιώνονταν οι Αγώνες. Αυτή τη φορά πολεμάμε έναν αόρατο εχθρό». Ο Μόρι πρόσθεσε: «Πρόκειται για ένα στοίχημα της ανθρωπότητας. Αν ο κόσμος θριαμβεύσει ενάντια στον ιό και μπορούμε να διοργανώσουμε τους Αγώνες, τότε αυτοί θα είναι πιο πολύτιμοι σε σχέση με τις προηγούμενες διοργανώσεις». Ο εκπρόσωπος του Τόκιο 2020 Μάσα Τακάγια αρνήθηκε να σχολιάσει την πιθανότητα ματαίωσης των Αγώνων και περιορίστηκε να πει πως οι δηλώσεις του Μόρι εκφράζουν προσωπικές απόψεις. Με τις θέσεις του Μόρι ταυτίζεται ωστόσο ο επικεφαλής της Ιατρικής Ενωσης της Ιαπωνίας, Γιοσιτάκε Γιοκομούρα, ο οποίος επισήμανε πως θα είναι πολύ δύσκολο να φιλοξενήσει τους Αγώνες το Τόκιο αν δεν βρεθεί ένα αποτελεσματικό φάρμακο για τον νέο κορωνοϊό. «Τα κρούσματα σε όλο τον κόσμο στη συγκεκριμένη στιγμή θα είναι βασικό ζήτημα. Θα είναι δύσκολο ακόμα κι αν η κατάσταση στην Ιαπωνία βελτιωθεί αλλά στον υπόλοιπο κόσμο συνεχίζεται η διασπορά», υπογράμμισε ο ιάπωνας επιστήμονας.",https://www.tanea.gr/print/2020/04/29/sports/farmako-i-mataiosi/
Sports,tanea.gr,Σαραβάκος : Ένα βήμα μπροστά ο ΠΑΟ – Ο Δώνης μοχθεί για το καλύτερο της ομάδας,17 Απριλίου 2020 | 12:45,tanea.gr,"Συνέντευξη στην εφημερίδα «Πράσινη» παραχώρησε ο Δημήτρης Σαραβάκος και μεταξύ άλλων αναφέρθηκε στο φετινό Παναθηναϊκό, ενώ μίλησε με τα καλύτερα λόγια για τον Γιώργο Δώνη και τα όσα πέτυχε με την ομάδα. Απόσπασμα από όσα είπε: Αγωνιστικά για την ομάδα πώς είδες τη σεζόν; «Ανάλογα και με τις συνθήκες, εμένα μου είναι δύσκολο να πω πως ήταν επιτυχημένη χρονιά. Δεν ξέρω ποια θέση θα παίρναμε, αλλά έχω στο μυαλό μου τον Παναθηναϊκό σε άλλα επίπεδα. Ξέρω βέβαια πως τώρα οι συνθήκες είναι πιο δύσκολες. Γενικά νομίζω πως η ομάδα ήταν μέσα στους στόχους της». Τι ήταν αυτό που σου άρεσε; «Ήμασταν βελτιωμένοι σε σχέση με την περσινή σεζόν. Κάναμε ένα βήμα μπροστά, αν και δεν είχαμε καλό ξεκίνημα. Το καλύψαμε λίγο πριν ξεκινήσει ο δεύτερος γύρος και μετά». Αν γίνουν σωστές κινήσεις θεωρείς πως η ομάδα την ερχόμενη σεζόν μπορεί να είναι ένα… κλικ καλύτερη; «Εξαρτάται… Οι επιλογές παίζουν μεγάλο ρόλο σε μια ομάδα. Να είναι στοχευμένες και να σου φέρουν το καλύτερο αποτέλεσμα, άρα να πας έτσι ένα σκαλοπάτι πιο πάνω». Άρα πρέπει να γίνουν σωστές επιλογές και κυρίως στους ξένους; «Εννοείται. Όταν έχεις κι ένα μπάτζετ μέτριο, μιλάμε πάντα για τον Παναθηναϊκό, δεν πρέπει να έχεις πολλές αποτυχίες στις επιλογές σου. Να είναι στοχευμένες και με μεγάλο ποσοστό επιτυχίας». Ποιος πιστεύεις πως πρέπει να είναι ο στόχος την επόμενη περίοδο; «Εξαρτάται. Όπως είναι η πραγματικότητα, μόνο οι στοχευμένες επιλογές μετρούν. Αυτή τη στιγμή δεν ξέρω αν μπορούμε να διεκδικήσουμε κάτι άλλο. Αν καταφέρουμε να βελτιωθούμε, μπορούμε να κυνηγήσουμε περισσότερα πράγματα βαθμολογικά. Εκεί που θα τερμάτιζες πέμπτος για παράδειγμα, να πας τρίτος ή δεύτερος». Είπες πως δεν μπορείς να είσαι ευχαριστημένος σύμφωνα με τον Παναθηναϊκό που εσύ ξέρεις… «Πρέπει να μιλάμε για το σήμερα. Εγώ επειδή υπήρξα ποδοσφαιριστής του Παναθηναϊκού, γνωρίζω την ιστορία και τις επιτυχίες, όχι μόνο τις δικές μου αλλά κι άλλων παικτών μετά από μένα. Έχουμε το μυαλό μας πίσω, αλλά δεν μπορούμε να το συνδυάζουμε με το τώρα. Ανάλογα με τις τωρινές συνθήκες ο Παναθηναϊκός είναι καλά. Δεν είναι αυτό που όλοι μας θέλουμε, αλλά είναι καλά». Σε «πονάει» η κατάσταση της ομάδας, που δεν μπορεί να διεκδικήσει πρωτάθλημα, δεν μπορεί να κάνει πορεία στην Ευρώπη; «Για μένα το μεγαλύτερο πλήγμα είναι πως δεν μπορούμε να παίξουμε στην Ευρώπη. Από εκεί και πέρα δεν είναι τι σκέφτομαι εγώ ή όποιος άλλος μετά από μένα που είχε επιτυχίες. Πρέπει να κοιτάξουμε το σήμερα. Να κοιτάμε την πραγματικότητα. Δηλαδή έχουμε δύο ομάδες οι οποίες έχουν τεράστιο μπάτζετ, όπως ο ΟΣΦΠ και ο ΠΑΟΚ, που για να μπορέσεις να τους αντιμετωπίσεις χρειάζεσαι κι εσύ περισσότερα… όπλα. Αν τα έχουμε αυτά, ίσως να μπούμε ανάμεσά τους. Αν δεν τα έχουμε, είναι πολύ δύσκολο». Ποια η άποψή σου για τον Δώνη; «Μέσα σε τόσο δύσκολες αγωνιστικές συνθήκες, το γεγονός πως η δεύτερη είναι καλύτερη απ’ την πρώτη σεζόν τα λέει όλα. Είναι ένα παιδί που αγαπά τον Παναθηναϊκό, είναι Παναθηναϊκός και κάνει κάθε προσπάθεια για το καλύτερο της ομάδας».  ",https://www.tanea.gr/2020/04/17/sports/football/saravakos-ena-vima-mprosta-o-pao-o-donis-moxthei-gia-to-kalytero-tis-omadas/
Sports,tanea.gr,Δύο τάσεις στη Λίγκα,29 Απριλίου 2020 | 05:00,tanea.gr,"Θα συνεχιστεί η αγωνιστική δράση στην Ελλάδα; Θα μπορέσουν οι ομάδες να επιστρέψουν άμεσα στην κανονικότητα διεκδικώντας το δικαίωμα της ολοκλήρωσης της φετινής αγωνιστικής σεζόν; Ή μήπως τελικά το lockdown έχει ήδη θέσει τέτοια δεδομένα που θα κρατήσει την μπάλα κλειδωμένη στα αποδυτήρια μέχρι τον Σεπτέμβρη; Βασικές ερωτήσεις με θέα στο χορτάρι του ελληνικού ποδοσφαίρου. Και δύο κυρίαρχες τάσεις λίγο πριν από τη σημερινή κρίσιμη τηλεδιάσκεψη της Σούπερ Λίγκας (12.00). Μια πολύ αισιόδοξη και μια πλασμένη για να πατά τα πόδια της στη Γη. Μεταξύ μας: Ευτυχώς από τη λίστα απουσιάζει η τρίτη εναλλακτική, εκείνη της απαισιοδοξίας. Διότι άπαντες έχουν πλέον καταλάβει το αυτονόητο. Πως πρέπει να εξαντληθούν όλα τα περιθώρια προκειμένου να ξαναρχίσει το παιχνίδι. Σήμερα λοιπόν τα σπουδαία. Με την τηλεδιάσκεψη του συνεταιρισμού να επιχειρεί να σχηματίσει ένα πλάνο για την επιστροφή στην αγωνιστική δράση. Χθες ο πρόεδρος της Σούπερ Λίγκας, Μηνάς Λυσσάνδρου, συμμετέχοντας σε άλλη τηλεδιάσκεψη (του υφυπουργού Λευτέρη Αυγενάκη με τους προέδρους των ομοσπονδιών, αλλά και των λιγκών) ζήτησε από τον υφυπουργό Αθλητισμού να προστεθεί και το ποδόσφαιρο στη λίστα με τα σπορ που θα μπορούν να ξαναπάρουν μπρος σύντομα. Από τις 4 Μαΐου, που όπως ανακοίνωσε χθες ο Πρωθυπουργός επιτρέπεται και πάλι η ατομική άθληση σε ανοιχτούς χώρους. Η Ελλάδα τα κατάφερε καλά στο... στοίχημα ζωής που επέβαλε αυτή η πανδημία. Θεωρείται παράδειγμα προς μίμηση ο χειρισμός της κατάστασης. Και προνόμιο ότι πριν φτάσουμε στον Μάη είμαστε πια σε περίοδο σταδιακής άρσης των μέτρων. Από τη στιγμή που η κυβέρνηση ξεκίνησε ήδη αυτή την προσπάθεια, και σε αυτή δεν σηκώθηκε απαγορευτικό για την επιστροφή στο ποδόσφαιρο, οι ομάδες έχουν την κατάσταση στα χέρια τους. Ισως θα χρειαστεί να περιμένουν και άλλο. Ισως ξεκινήσουν εκ νέου το πρωτάθλημα αργότερα σε σχέση με τα σενάρια που κυκλοφόρησαν τις τελευταίες εβδομάδες. Ακόμη όμως διατηρούν τον έλεγχο. Και αυτό στη δεδομένη χρονική στιγμή είναι αληθινό πλεονέκτημα. Για τη σημερινή τηλεδιάσκεψη έχουν ακουστεί πολλά. Οτι θα προταθεί η συνέχεια μόνο των πλέι οφ (για τις θέσεις 1-6) αλλά όχι και τα πλέι άουτ. Οτι μπορεί τα ματς των πλέι οφ να γίνουν μαζεμένα (κάθε τρεις ημέρες) στο σύμπλεγμα Λαμία, Βόλος, Λάρισα ώστε να μειωθούν οι μετακινήσεις των αποστολών. Οτι μπορεί κάλλιστα να προκύψει ως και πρόταση αναδιάρθρωσης (με τις ευλογίες του ΠΑΟΚ) ώστε του χρόνου το πρωτάθλημα να διεξαχθεί με 18 ομάδες. Τίποτε από όλα αυτά όμως δεν είναι κάτι παραπάνω από... σενάρια. Λογικά από το απόγευμα θα είμαστε σε θέση να πληροφορηθούμε και ποια ευσταθούν... n Χθες πάντως ο Λευτέρης Αυγενάκης σήμανε την επιστροφή σταδιακά στην αθλητική κανονικότητα, και για τα σπορ δηλαδή, εκτός ποδοσφαίρου.  ",https://www.tanea.gr/print/2020/04/29/sports/dyo-taseis-sti-ligka/
Sports,tanea.gr,Πρόβλημα από ένα e-mail,29 Απριλίου 2020 | 05:00,tanea.gr,"Σε μπελάδες βάζει τον πρόεδρο της FIFA Τζιάνι Ινφαντίνο το περιεχόμενο ενός e-mail που έστειλε στις 12 Μαρτίου 2016 στον παιδικό του φίλο και εισαγγελέα του ελβετικού καντονιού Βαλέ Ρινάλντο Αρνολντ. Ο Ινφαντίνο ανησύχησε όταν πληροφορήθηκε πως ο επικεφαλής της ομοσπονδιακής εισαγγελίας της Ελβετίας Μίχαελ Λάουμπερ ερευνά παλαιότερη πώληση τηλεοπτικών δικαιωμάτων αγώνων της UEFA σε οφσόρ εταιρεία, η οποία έφερε την υπογραφή του από τα χρόνια που ήταν διευθυντής της νομικής υπηρεσίας της ευρωπαϊκής ομοσπονδίας. Στο e-mail ο Ινφαντίνο αναφέρει πως «θα προσπαθήσω να εξηγήσω στον εισαγγελέα ότι είναι προς το συμφέρον μου όλα να ξεκαθαριστούν το συντομότερο δυνατόν, να δηλωθεί σαφώς ότι δεν έχω καμία σχέση με αυτό το θέμα». Δύο εβδομάδες αργότερα ο Ινφαντίνο συναντήθηκε με τον Λάουμπερ, με τον οποίο είχε συναντηθεί ξανά με τη μεσολάβηση του Αρνολντ. Κανείς δεν γνωρίζει τι ειπώθηκε μεταξύ των δύο ανδρών. Τον Νοέμβριο του 2017, μετά από τρίτη συνάντηση του Ινφαντίνο με τον Λάουμπερ, ο ανακριτής Σεντρίκ Ρεμούντ ολοκλήρωσε την έρευνα χωρίς ο πρόεδρος της FIFA να κληθεί να καταθέσει για την υπόθεση. Σχολιάζοντας τις αποκαλύψεις, η FIFA ανέφερε πως «το e-mail είναι προϊόν υποκλοπής που θεωρείται παράνομη και εγκληματική πράξη. Το e-mail πουθενά δεν αναφέρει πως ο κ. Ινφαντίνο ήθελε να ""καθαρίσει το όνομά του""».",https://www.tanea.gr/print/2020/04/29/sports/provlimacrapo-ena-e-mail/
Sports,tanea.gr,Ετοιμάζονται για δράση,29 Απριλίου 2020 | 05:00,tanea.gr,"Στην τελική ευθεία έχει μπει η διαδικασία επιστροφής των τεσσάρων ξένων ποδοσφαιριστών του Παναθηναϊκού (Σένκεφελντ, Νούνες, Μπεκ και Νάγκι), οι οποίοι λόγω του κορωνοϊού είχαν ταξιδέψει στις πατρίδες τους. Οι παίκτες αναμένεται σήμερα ή αύριο να ενημερώσουν για την ημερομηνία της άφιξής τους στην Αθήνα. Παράλληλα, την επιστροφή του ετοιμάζει και ο τεχνικός διευθυντής, Τσάβι Ρόκα, ο οποίος θέλει να είναι στο Κορωπί στο πρώτο δεκαήμερο του Μαΐου.Αχαλίνωτο σεξ! Eννέα όλες κι όλες μέρες κι άλλες τόσες νύχτες κράτησε ο γάμος του Ντένις Ρόντμαν με την Κάρμεν Ιλέκτρα, αλλά φαίνεται πως το γλέντησαν για τα καλά! Στο τρίτο επεισόδιο του ντοκιμαντέρ «The Last Dance» γίνεται λόγος για την αναστάτωση που προκάλεσε το περιβόητο διάλειμμα το οποίο ζήτησε ο εκκεντρικός σέντερ των Μπουλς τον Ιανουάριο του 1998 για να περάσει 48 ώρες ελευθερίας στο Λας Βέγκας. Το «σκουλήκι» παραβίασε τη διορία με αποτέλεσμα να κάνει ντου στο σπίτι του ο Τζόρνταν για να τον τραβήξει από τον... χαλκά που είχε στη μύτη του και να τον επαναφέρει στο γήπεδο, υπό το βλέμμα της Ιλέκτρα η οποία τυλίχτηκε με ένα πάπλωμα και κρύφτηκε πίσω από τον καναπέ! Εννέα ημέρες αργότερα ο ίδιος ο Ρόντμαν υπέβαλε αίτηση ακύρωσης του γάμου, αλλά όσο κράτησε το γλέντησαν για τα καλά, όπως αποκάλυψε στην εφημερίδα «Los Angeles Times» η ίδια η ηθοποιός και τραγουδίστρια. «Μια ημέρα που είχαν ρεπό, μου είπε ότι μου επιφύλασσε μια έκπληξη. Με ανέβασε στη μοτοσικλέτα, μου έκλεισε τα μάτια με ένα μαντίλι κι όταν μου το έβγαλε, βρισκόμασταν στο κεντρικό γήπεδο. Ηταν τρελό αυτό που έγινε, διότι παίρναμε παγωτά από το ψυγείο και κάναμε σεξ παντού. Στο γυμναστήριο, στην αίθουσα φυσικοθεραπείας, στο κεντρικό γήπεδο...».Μια μικρή πτώση... Eλαφρώς χαμηλότερα υπήρξαν τα ποσοστά τηλεθέασης που είχε η προβολή του τρίτου και του τέταρτου επεισοδίου του ντοκιμαντέρ «The Last Dance», σε σχέση με τα πρώτα δύο... Το Νο 3 παρακολούθησαν 6.144.000  τηλεθεατές, ενώ το Νο 4 εθεάθη από 5.657.000 και η συνολική τηλεθέαση το φέρνει μέχρι στιγμής στην τέταρτη θέση όλων των ντοκιμαντέρ που έχει προβάλει το ESPN από το 2004 και εντεύθεν...Με... πόνο στην πλάτη! Εγινε κι αυτό. Ο Ράφα Ναδάλ αντιμετώπισε συχνά προβλήματα τραυματισμού και αναγκάστηκε να αποχωρήσει από ένα παιχνίδι, ή μία διοργάνωση. Ομως, αυτή τη φορά το... τερμάτισε. Ο 33χρονος Ισπανός ακύρωσε τη συμμετοχή του σε αγώνα φιλανθρωπικού χαρακτήρα στο πλαίσιο του Virtual Madrid Masters, επικαλούμενος πρόβλημα στην πλάτη! Οι διοργανωτές άφησαν να εννοηθεί όπως ο αγώνας μπορεί να διεξαχθεί άλλη μέρα, ενώ σημειώνουμε ότι ο Ναδάλ είχε νικήσει στο πρώτο video game της διοργάνωσης τον Ντένις Σαποβάλοφ.Το βλέμμα στην πατρίδα Είναι κάτι που συνηθίζεται. Οι προπονητές όταν πλησιάζει η μεταγραφική περίοδος αρχίζουν την αναζήτηση από την «αγορά» που γνωρίζουν καλύτερα. Αυτό κάνει και ο τεχνικός του ΠΑΟΚ, Αμπελ Φερέιρα. Η πρώτη ματιά που ρίχνει είναι στην Πορτογαλία. Αλλωστε, στην πατρίδα του έχει και τις γνωριμίες και τους ανθρώπους που εμπιστεύεται. Η διοίκηση του ΠΑΟΚ έχει ανάψει το πράσινο φως στον πορτογάλο τεχνικό να διερευνήσει την αγορά ώστε να βρει παίκτες που μπορούν να καλύψουν τις θέσεις που θέλει.{TMIK}Με τη λίστα στα χέρι{TMIK}α Οι συνεργάτες του Μίχαελ Ενινγκ έχουν φέρει εις πέρας τη δουλειά που είχαν αναλάβει όλη αυτή την περίοδο της καραντίνας. «Αποστολή» τους ήταν η διερεύνηση ποδοσφαιριστών που θα μείνουν ελεύθεροι το καλοκαίρι και οι οποίοι θα είναι προσιτοί για τον Αρη. Αυτό λοιπόν έγινε και πλέον ο Ενινγκ και ο Αγγελος Χαριστέας έχουν στα χέρια τους μία λίστα παικτών για κάθε θέση και η μεταγραφική αναζήτηση μπαίνει στη δεύτερη φάση. Αυτοί θα είναι υπεύθυνοι να επιλέξουν τους ποδοσφαιριστές που θα ταιριάζουν στη φιλοσοφία της ομάδας.",https://www.tanea.gr/print/2020/04/29/sports/etoimazontai-lfgia-drasi/
Sports,tanea.gr,Μια ακόμη ηθική δικαίωση για τον Ολυμπιακό,22 Απριλίου 2020 | 19:32,tanea.gr,"Μόνος εναντίον όλων. Απέναντι σε ένα σύστημα χυδαιότητας που εδώ και μια τριετία έχει μετατρέψει το ελληνικό ποδόσφαιρο σε… βάλτο! Σε μια κατάσταση που επιβλήθηκε με τις πλάτες της προηγούμενης Κυβέρνησης που όπως αποδείχθηκε επένδυσε στις σχέσεις της με τον αγαπημένο της επιχειρηματία Ιβάν Σαββίδη αλλά και με τον Δημήτρη Μελισσανίδη που με τη σειρά του περνούσε την πόρτα του Μαξίμου όποτε ήθελε. Μια συμμορία με τα πλοκάμια της να φτάνουν παντού. Στην ΕΠΟ που σχεδόν ισοπεδώθηκε στα χέρια του «δικού μας» Βαγγέλη Γραμμένου. Στην Σούπερ Λιγκ που έγινε τόπος… χειραγώγησης των άλλων ΠΑΕ μέσω του Βασίλη Γκαγκάτση και την πόρτα της ΕΡΤ, εκεί που κρύβεται το βάζο με το μέλι του κρατικού χρήματος. Την αθλητική δικαιοσύνη που άνοιγε νύχτα τη Τούμπα και που οι δικαστές μάθαιναν με καθυστέρηση πως τα παιδιά τους εργάζονται σε τηλεοπτικό σταθμό που έτυχε να ανήκει στον Ιβάν Σαββίδη. Τους διαιτητές που και για εκείνους είχε μια θέση το Open, στα πάνελ της Αννίτας: Για τις συζύγους. Μια οργανωμένη κατάσταση που αλλοίωσε τα τελευταία πρωταθλήματα (η απόδειξη της πολυιδιοκτησίας είναι ίσως το πιο κραυγαλέο παράδειγμα) που έφτιαξε το δικό της ισχυρό παρασκήνιο. Και που είχε από την πρώτη στιγμή στο σημάδι τον Ολυμπιακό. Τον… εχθρό που τους ένωνε όλους, διότι ο καθένας ξεχωριστά δεν είχε ούτε το ανάστημα αλλά ούτε τα αγωνιστικά κυβικά για να τον αντιμετωπίσει. Τι έκανε ο Ολυμπιακός σε αυτά τα χρόνια; Τα πάντα. Είπαμε μόνος εναντίον όλων. Με κάθε νόμιμο μέσο. Με καταγγελίες, για όλα εκείνα τα μέτωπα διαφθοράς. Με αποκαλύψεις που έφεραν στην επιφάνεια μια σειρά από γεγονότα που έκαναν κατανοητό το μέγεθος της σήψης και της διαφθοράς. Μια από αυτές τις καταγγελίες αφορούσε στον… μπαμπά Γκαγκάτση. Τον καταδικασμένο για κακουργηματική απιστία σε βάρος του ποδοσφαίρου, Βασίλη Γκαγκάτση που το σύστημα παράνομα επέβαλλε ως διευθύνοντα σύμβουλο της Σούπερ Λιγκ. Είχε τους λόγους του. Ο Γκαγκάτσης και ο Δρόσος άνοιξαν την πόρτα της ΕΡΤ για τις εννέα ΠΑΕ σε πρώτη φάση, όταν εκείνες έμειναν τηλεοπτικά άστεγες. Και μετά πέτυχαν εκείνη τη φοβερή συμφωνία για την ΑΕΚ και τον ΠΑΟΚ που θα έπαιρναν από 30 εκατ ευρώ για τρία χρόνια στην κρατική τηλεόραση. Συμφωνία που δεν υλοποιήθηκε απλά και μόνο γιατί έγιναν νωρίτερα οι πολιτικές εκλογές. Ο Γκαγκάτσης, δεν έπρεπε να είναι στη Λίγκα στην οποία θέλησε να γίνει πρόεδρος ο γιος του Μάκης. Ο Ολυμπιακός τον κατήγγειλε. Δεν μπορούσε ο συνεταιρισμός να έχει ως διευθύνοντα σύμβουλο κάποιον που διώκεται (και τελικώς καταδικάστηκε) για κακούργημα σε βάρος του ποδοσφαίρου. Οι ΠΑΕ όμως που είχαν πάρει το… τυράκι της ΕΡΤ, απέρριψαν το αίτημα του όταν ήρθε η ώρα της ψηφοφορίας. Η καταγγελία έφτασε στην Επιτροπή Δεοντολογίας. Και αυτή έστω και αν άργησε ήρθε σήμερα να δικαιώσει τους Πειραιώτες. Μετά από τηλεδιάσκεψη η Επιτροπή αποφάσισε πως ο Γκαγκάτσης ήταν παράνομα στη Σούπερ Λιγκ. Για τον λόγο αυτό τιμωρήθηκε με απαγόρευση ενασχόλησης με οποιαδήποτε δραστηριότητα που σχετίζεται με το ποδόσφαιρο για έναν χρόνο αλλά και πρόστιμο ύψους 10.000 ευρώ. Επίσης, με πρόστιμο τιμωρήθηκαν όλοι οι παράγοντες του ΔΣ της Λίγκας που (αρχικά) τον κράτησαν, παρά το αίτημα του Ολυμπιακού για την απομάκρυνσή του αλλά και οι ΠΑΕ, συνολικά 12 στον αριθμό (τόσο παράγοντες όσο και ομάδες». Αναλυτικά η απόφαση της Επιτροπής Δεοντολογίας: «ΚΗΡΥΣΣΕΙ πειθαρχικώς ελεγκτέους τους: Βασίλειο Γκαγκάτση, Μηνά Λυσάνδρου, Παναγιώτη Μονεμβασιώτη, Θεόδωρο Καρυπίδη, Δημήτριο Μποροβήλο, Αικατερίνη Κοξένογλου, Κωνσταντίνο Κολοκυθά, Αριστείδη Πιαλόγλου, Ηλία Πουρσανίδη, Χρήστο Πλιάτσικα, Γεώργιο Χριστοβασίλη, Θεοδόσιο Τσικνή, Χρυσόστομο Γκαγκάτση και τις ΠΑΕ ΑΕΚ, ΑΠΟΛΛΩΝ ΣΜΥΡΝΗΣ, ΑΡΗΣ, ΑΣΤΕΡΑΣ ΤΡΙΠΟΛΗΣ, ΑΤΡΟΜΗΤΟΣ ΑΘΗΝΩΝ, ΛΕΒΑΔΕΙΑΚΟΣ, ΞΑΝΘΗ ΑΟ, ΟΦΗ, ΠΑΝΑΘΗΝΑΪΚΟΣ, ΠΑΣ ΓΙΑΝΝΕΝΑ, ΠΑΣ ΛΑΜΙΑΣ και ΠΑΕ ΠΑΟΚ. ΕΠΙΒΑΛΛΕΙ: α) στον Βασίλειο Γκαγκάτση χρηματική ποινή 10.000 ευρώ και απαγόρευση ενασχόλησης με οποιαδήποτε δραστηριότητα σχετιζόμενη με το ποδόσφαιρο για ένα έτος, β) στους Μηνά Λυσάνδρου, Παναγιώτη Μονεμβασιώτη, Θεόδωρο Καρυπίδη, Δημήτριο Μποροβήλο, Αικατερίνη Κοξένογλου, Κωνσταντίνο Κολοκυθά, Αριστείδη Πιαλόγλου, Ηλία Πουρσανίδη, Χρήστο Πλιάτσικα, Γεώργιο Χριστοβασίλη, Θεοδόσιο Τσικνή, Χρυσόστομο Γκαγκάτση χρηματική ποινή 10.000 ευρώ εις έκαστο και γ) στις ΠΑΕ ΑΕΚ, ΑΠΟΛΛΩΝ ΣΜΥΡΝΗΣ, ΑΡΗΣ, ΑΣΤΕΡΑΣ ΤΡΙΠΟΛΗΣ, ΑΤΡΟΜΗΤΟΣ ΑΘΗΝΩΝ, ΛΕΒΑΔΕΙΑΚΟΣ, ΞΑΝΘΗ ΑΟ, ΟΦΗ, ΠΑΝΑΘΗΝΑΪΚΟΣ, ΠΑΣ ΓΙΑΝΝΕΝΑ, ΠΑΣ ΛΑΜΙΑΣ και ΠΑΕ ΠΑΟΚ χρηματική ποινή 30.000 ευρώ εις έκαστη. ΕΠΙΒΑΛΛΕΙ σε βάρος των καθών τα έξοδα της διαδικασίας, το ύψος των οποίων ορίζει στο συνολικό ποσό των 4.000 ευρώ. Κρίθηκε, αποφασίσθηκε σε μυστική διάσκεψη στην Αθήνα (Γουδί), στις 27.2.2020 και δημοσιεύθηκε σε έκτακτη δημόσια συνεδρίαση στον ίδιο τόπο στις 22.4.2020. Γίνεται μνεία ότι κατά της απόφασης αυτής μπορεί να ασκηθεί έφεση εντός προθεσμίας πέντε (5) ημερών, που εκκινεί από την επομένη της κοινοποίησης του διατακτικού αυτής της απόφασης (10/20) Α. Επ. Εφέσεων). ",https://www.tanea.gr/2020/04/22/sports/mia-akomi-ithiki-dikaiosi-gia-ton-olympiako/
Sports,tanea.gr,Superleague : Επιστρέφει το πρωτάθλημα – Ώρα για σέντρα,27 Απριλίου 2020 | 09:06,tanea.gr,"Η Ελλάδα παραμένει μια χώρα πρότυπο όσον αφορά την αντιμετώπιση του κοροναϊού. Τα μέτρα που πήρε γρήγορα η κυβέρνηση και το γεγονός πως ο κόσμος υπάκουσε σε αυτά και με ελάχιστες μόνο εξαιρέσεις έδειξε καταπληκτική αντίδραση σε μια δύσκολη περίοδο που όλοι βιώνουμε τον τελευταίο 1,5 μήνα, φέρνουν την Ελλάδα μακριά από φαινόμενα άλλων χωρών που μετρούν δεκάδες χιλιάδες νεκρούς από την πανδημία του φονικού ιού. Ο Σωτήρης Τσιόδρας ανακοίνωσε μόλις 11 νέα κρούσματα το τελευταίο 24ωρο και όλοι ελπίζουν και φιλοδοξούν πως μέχρι την 4η Μαΐου, ημερομηνία κατά την οποία θα ξεκινήσει η σταδιακή άρση των μέτρων, η κατάσταση θα είναι ακόμα καλύτερη. Και η επιστροφή στην κανονικότητα ακόμη πιο κοντά. ",https://www.tanea.gr/2020/04/27/sports/football/superleague-epistrefei-to-protathlima-ora-gia-sentra/
Sports,tanea.gr,Υπόθεση πολυϊδιοκτησίας : Ή πουλά ο Καλπαζίδης ή έρχονται νέες τιμωρίες για ΠΑΟΚ και Ξάνθη,15 Απριλίου 2020 | 10:46,tanea.gr,"Ο ΠΑΟΚ συνεχίζει να βρίσκεται στον κόσμο του και σκοπεύει να πάει στο CAS με τον κίνδυνο ακόμα βαρύτερης τιμωρίας. Στην Ξάνθη κατάπιαν τη γλώσσα τους. Καμία αντίδραση μετά τη χθεσινή απόφαση. Και τι να πουν; Σε τέτοιες περιπτώσεις καλύτερα να μασάς παρά να μιλάς. Και ο ΠΑΟΚ που μιλάει, ολοένα και πιο πολύ στο βούρκο που ο ίδιος δημιούργησε πέφτει. Σε ένα βούρκο που όμοιό του δεν έχει συναντήσει ξανά το ελληνικό πρωτάθλημα. Ο ΠΑΟΚ το αλλοιώνει, έχοντας υπό τον έλεγχό του μια άλλη ομάδα της ίδιας κατηγορίας. Ο ΠΑΟΚ πήρε ένα πρωτάθλημα κάλπικο πέρσι, το οποίο δεν αποκλείεται ακόμα-ακόμα και να του αφαιρεθεί. Και είτε να δοθεί στον Ολυμπιακό είτε να μπει… παύλα. Που είναι και της μόδας (τους). Η ιστορία του ΠΑΟΚ και της Ξάνθης δεν τελειώνει εδώ. Θα έχει πολλά επεισόδια ακόμα. Το πρώτο; Αρχίζουν και ξεσηκώνονται όλες οι ομάδες πλέον, που βλέπουν πως το σκάνδαλο τούς επηρεάζει. Το δεύτερο; Η κυβέρνηση με την… ντροπολογία μπορεί να έσωσε τους δύο συλλόγους από τον υποβιβασμό, αλλά, αν ο Καλπαζίδης δεν πουλήσει σύντομα τις εγκαταστάσεις της Ξάνθης, τότε θα επέλθει το μοιραίο. Από τη στιγμή που η απόφαση για την πολυϊδιοκτησία θεωρείται τελεσίδικη κι αν δεν υπάρξει κάποια ανατροπή στο CAS, το κεντρικό πρόσωπο της υπόθεσης, Γιάννης Καλπαζίδης, πρέπει να πουλήσει το προπονητικό κέντρο και το ξενοδοχείο που αγόρασε από τους ιδιοκτήτες της Ξάνθης. Σε διαφορετική περίπτωση, ΠΑΟΚ και Ξάνθη κινδυνεύουν με νέα αφαίρεση βαθμών στο επόμενο πρωτάθλημα για την ίδια παράβαση. Για την ακρίβεια, με αφαιρέσεις, αφού οι καταγγελίες θα είναι πολλές, συνεχόμενες και από πολλούς. Πλέον όλοι ξέρουν και κανείς δε δικαιούται να πει το αντίθετο. Όλοι ξέρουν τι ρόλο έχει ο Καλπαζίδης, πώς βρέθηκε με εκατομμύρια στα χέρια, γιατί πήρε τις εγκαταστάσεις της Ξάνθης και τι ήθελε να κερδίζει ο Ιβάν Σαββίδης βάζοντας μπροστινό έναν… απίθανο σερβιτόρο. Η δικαιοσύνη μίλησε και η δικαιοσύνη δεν ακούει τι λένε οι διάφοροι… περίεργοι και άσχετοι από ποδόσφαιρο. Η δικαιοσύνη μιλάει με στοιχεία και τιμωρεί εκείνους που παρανομούν. Και ο Ιβάν Σαββίδης παρανόμησε, μπλέκοντας σε μεγάλες περιπέτειες τον ΠΑΟΚ.  ",https://www.tanea.gr/2020/04/15/sports/football/ypothesi-polyidioktisias-i-poula-o-kalpazidis-i-erxontai-nees-timories-gia-paok-kai-ksanthi/
Sports,tanea.gr,«Βόμβα»: Ο Ολυμπιακός προσέφυγε στο CAS για ΠΑΟΚ και Ξάνθη,28 Απριλίου 2020 | 21:04,tanea.gr,"Ο Ολυμπιακός δικαιώθηκε απόλυτα ΠΑΝΤΟΥ στην υπόθεση της πολυιδιοκτησίας ΠΑΟΚ-Ξάνθης. Και ετοιμάζεται να δικαιωθεί και στο CAS όπου σύμφωνα με πληροφορίες προσέφυγε κατά του ΠΑΟΚ και της Ξάνθης για την υπόθεση της πολυιδιοκτησίας που είναι πλέον και με την βούλα επίσημη και επικυρωμένη από τα ελληνικά δικαστήρια. Από καταγγελία του Ολυμπιακού ξεκίνησε η έρευνα της Επιτροπής Επαγγελματικού Αθλητισμού όπου αποφάνθηκε πως ΠΑΟΚ και Ξάνθη έχουν κοινή ιδιοκτησία, κάτι που απαγορεύεται ρητά. Τόσο πρωτόδικα όσο και στην Επιτροπή Εφέσεων αποδείχθηκε πως ο ΠΑΟΚ και η Ξάνθη παρανόμησαν και συνεχίζουν να παρανομούν έχοντας την ίδια ιδιοκτησία. Τελεσίδικα πλέον για την ελληνική δικαιοσύνη υπάρχει πολυιδιοκτησία. ΠΑΟΚ και Ξάνθη θα ήταν τώρα στην δεύτερη κατηγορία αν δεν προέκυπτε η τροπολογία της Κυβέρνησης που για να μην… χωρίσει την Ελλάδα στα δύο ο ΠΑΟΚ όπως απειλούσε άλλαξε την ποινή του υποβιβασμού για την βαριά παρανομία σε αφαίρεση βαθμών. Όλα αυτά βεβαίως όταν είχε ήδη βγει επισήμως η απόφαση της ΕΕΑ που είναι και δεσμευτική όπως αποφάνθηκαν άλλωστε όλα τα δικαστήρια. Ο Ολυμπιακός παρά την τεράστια του δικαίωση δεν μένει εδώ! Από την πρώτη στιγμή είχε τονίσει με επιστολή του πως η παρέμβαση της Κυβέρνησης δεν έπρεπε να είχε συμβεί.  ",https://www.tanea.gr/2020/04/28/sports/vomva-o-olympiakos-prosefyge-sto-cas-gia-paok-kai-ksanthi/
Sports,tanea.gr,Superleague : Παρόντες στην τηλεδιάσκεψη Μαρινάκης και Αλαφούζος,29 Απριλίου 2020 | 12:03,tanea.gr,"Βαγγέλης Μαρινάκης και Γιάννης Αλαφούζος παίρνουν μέρος στην κρίσιμη τηλεδιάσκεψη της Superleague. Εκτός των μεγαλομετόχων Ολυμπιακού και Παναθηναϊκού, στη σύσκεψη βρίσκονται οι: Μ.Λυσάνδρου (ΑΕΚ) Αρ. Πιαλόγλου (Ξάνθη) Χρ.Δάρας (Πανιώνιος) Ηλ.Πουρσανίδης (ΟΦΗ) Μ.Γκαγκάτσης (ΠΑΟΚ) Σ.Τσικνής (Λαμία) Λ.Μπουτσικάρης (ΠΑΟ) Κ.Κοξένογλου (Ατρόμητος) Αλ.Κούγιας (ΑΕΛ) Τ.Αγραφιώτης (Ολυμπιακός) Στ.Αντωνίου (ΕΠΟ) Δ.Μποροβήλος (Αστέρας) Π.Λούτσος (Βόλος) Απουσιάζει ο Παναιτωλικός.  ",https://www.tanea.gr/2020/04/29/sports/football/superleague-parontes-stin-tilediaskepsi-marinakis-kai-alafouzos/
Sports,tanea.gr,Τι σκέφτεται ο Τσιγκρίνσκι - Τι σχεδιάζει η ομάδα,26 Απριλίου 2020 | 13:18,tanea.gr,"Ρευστή είναι η κατάσταση στην ΑΕΚ όσον αφορά το κέντρο της άμυνάς της ενόψει της επόμενης σεζόν. Ο Όγκνιεν Βράνιες είναι δανεικός χωρίς οψιόν και θα πρέπει αρχικά να επιστρέψει το καλοκαίρι (όταν και αν ολοκληρωθεί η αγωνιστική περίοδος) στην Άντερλεχτ, ενώ ολοκληρώνεται και το συμβόλαιο του Ντμίτρο Τσιγκρίνσκι. Έτσι, βάσει συμβολαίου, οι σίγουροι στα στόπερ για την επόμενη σεζόν είναι οι Σβάρνας, Οικονόμου και Λάτσι. Όσον αφορά τον ουκρανό αμυντικό όμως τα πάντα είναι ανοιχτά ακόμη, αφού δεν έχει ληφθεί κάποια οριστική απόφαση για το μέλλον του. Ο Τσιγκρίνσκι έχει όρο αυτόματης ανανέωσης στο συμβόλαιό του αν πιάσει τις 25 συμμετοχές (μέχρι τη διακοπή είχε 17), και όπως αναφέρει σε σημερινό της ρεπορτάζ η «Ώρα» η επιθυμία του είναι όχι μόνο να συνεχίσει για τουλάχιστον μία ακόμη σεζόν στην Ένωση αλλά και να ηγηθεί της «κιτρινόμαυρης» άμυνας. Ο ίδιος νιώθει πολύ καλά σωματικά και πιστεύει πως μπορεί να παίξει 20-25 παιχνίδια την επόμενη σεζόν (τόσος είναι και ο μέσος όρος του αυτά τα χρόνια στην ΑΕΚ), ενώ δεδομένη είναι η εκτίμηση των ανθρώπων της ομάδας προς το πρόσωπό του, τόσο ως ανθρώπου όσο και ως ποδοσφαιριστή. Όλα λοιπόν θα ξεκαθαρίσουν στις συζητήσεις που θα γίνουν το επόμενο διάστημα, ενώ δεδομένο είναι πως στην ΑΕΚ θα ήθελαν τον Τσιγκρίνσκι σε κάποιο πόστο και μετά το τέλος της καριέρας του.  ",https://www.tanea.gr/2020/04/26/sports/football/ti-skeftetai-o-tsigkrinski-ti-sxediazei-i-omada/
Sports,tanea.gr,"Ινσούα : Η μάχη ΠΑΟΚ, ΑΕΚ και Ολυμπιακού για την απόκτησή του – Το πλεονέκτημα του ΠΑΟ",21 Απριλίου 2020 | 13:04,tanea.gr,"Είναι ο πλέον περιζήτητος ελεύθερος ποδοσφαιριστής στο ελληνικό ποδόσφαιρο. Ο πρώτος εδώ και αρκετά χρόνια που έβαλε όλους τους ισχυρούς του ποδοσφαίρου μας να μπουν στη διαδικασία να «κονταροχτυπηθούν» για το ποιος θα τον αποκτήσει. ΟΚ, η μάχη για την απόκτηση του Εμάνουελ Ινσούα, περί ου ο λόγος , δεν έχει πάρει ακόμη φωτιά, ωστόσο είναι σαφές ότι Ολυμπιακός, ΠΑΟΚ και ΑΕΚ τον έχουν στους βασικούς στόχους τους ενόψει της νέας σεζόν. Ο 28χρονος αριστερός μπακ μένει ελεύθερος από τον Παναθηναϊκό σε λίγες εβδομάδες. ",https://www.tanea.gr/2020/04/21/sports/football/insoua-i-maxi-paok-aek-kai-olympiakou-gia-tin-apoktisi-tou-to-pleonektima-tou-pao/
Sports,tanea.gr,Αυτή είναι η ΑΕΚ που θέλει να φτιάξει ο Καρέρα,23 Απριλίου 2020 | 11:42,tanea.gr,"Ο Μάσιμο Καρέρα είναι ο άνθρωπος πάνω στον οποίο θα στηριχθεί η ΑΕΚ για να επιστρέψει στην κορυφή. Ο Ιταλός προπονητής κέρδισε την εμπιστοσύνη της διοίκησης, που του έδωσε τα κλειδιά, προκειμένου να δημιουργήσει μια ομάδα βάσει των δικών του «θέλω». Ένα σύνολο που θα έχει ξεκάθαρα τη σφραγίδα του και που θα έχει διαφορές σε σχέση με το φετινό. Ωστόσο, θα υπάρχουν και κάποια κοινά στοιχεία, που θα κρατήσει η ΑΕΚ από την χρονιά που διανύουμε. Διαβάστε περισσότερα  εδώ",https://www.tanea.gr/2020/04/23/sports/football/ayti-einai-i-aek-pou-thelei-na-ftiaksei-o-karera/
Sports,tanea.gr,Παναθηναϊκός : Κοιτάζει τον 26χρονο Φάρλεϊ Ρόσα του Παναιτωλικού,2 Απριλίου 2020 | 09:41,tanea.gr,Ακόμα μία εγχώρια λύση φέρεται να απασχολεί τους «πράσινους» για τα άκρα της επίθεσης. Η εφημερίδα Sportime υποστηρίζει ότι ο Φάρλεϊ Ρόκα έχει τεθεί υπόψη των Τσάβι Ρόκα και Γιώργου Δώνη και θα τον εξετάσουν εν όψει της θερινής μεταγραφικής περιόδου. Ο 26χρονος εξτρέμ μένει ελεύθερος από τον Παναιτωλικό το καλοκαίρι και θα ήθελε να πάρει μεταγραφή στον Παναθηναϊκό. Διαβάστε περισσότερα  εδώ,https://www.tanea.gr/2020/04/02/sports/football/panathinaikos-koitazei-ton-26xrono-farlei-rosa-tou-panaitolikou/
Sports,tanea.gr,Κούγιας : «Κατάπτυστη η ανακοίνωση του ΠΑΟΚ – Δε σέβεται την Ελλάδα ο Γιώργος Σαββίδης»,15 Απριλίου 2020 | 13:56,tanea.gr,"Ο Αλέξης Κούγιας με προσωπική του δήλωση εξαπέλυσε «βολές» κατά του ΠΑΟΚ, για την ανακοίνωση που εξέδωσε ο Δικέφαλος του βορρά μετά τη διατήρηση της ποινής αφαίρεσης 7 βαθμών από την Επιτροπή Εφέσεων της ΕΠΟ. Ο μεγαλομέτοχος της ΑΕΛ μίλησε για την χωρίς ίχνος ντροπής ανακοίνωση του ΠΑΟΚ, ενώ έκανε ειδικά αναφορά και στον Γιώργο Σαββίδη για την χθεσινή ανάρτηση του, ξεκαθαρίζοντας πως δεν σέβεται την Ελλάδα. Αναλυτικά η δήλωση του Αλέξη Κούγια:Με ακραία δυσάρεστη έκπληξη και προσωπική αγανάκτηση ως Δικηγόρος που υπηρετώ το χώρο της Δικαιοσύνης καθημερινά 45 χρόνια, διάβασα, άκουσα και είδα σε μέσα μαζικής ενημέρωσης που ελέγχονται από την ΠΑΕ ΠΑΟΚ (ευτυχώς η συντριπτική πλειοψηφία των άλλων μέσων σε όλη την Ελλάδα δεν έκανε το ίδιο), λέξη προς λέξη την ανακοίνωση της ΠΑΕ ΠΑΟΚ, με την οποία χωρίς ίχνος ντροπής, προσωπικού και νομικού αυτοσεβασμού, μετά από 3 καταδικαστικές κρίσεις ανεξάρτητης αρχής και τακτικών Δικαστών, οι υπεύθυνοι επικοινωνίας της ΠΑΕ ΠΑΟΚ και ο λαλίστατος και εσχάτως εμφανισθείς ως νομικός σωτήρας της ΠΑΕ κος Μπαλτάκος, «καπελώνοντας» με ανάγωγο τρόπο τους συνυπερασπιστές του αξιόλογους δικηγόρους και καθηγητές πανεπιστημίου, ένας δικηγόρος τον οποίο δεν έχω συναντήσει ποτέ σε ένα Δικαστήριο σε όλη την καριέρα μου (είμαι βέβαιος, κατά την προσωπική μου κρίση, ότι αυτοί συνέταξαν αυτή την κατάπτυστη – παράνομη ανακοίνωση, αφού αυτοί όλο αυτό το χρονικό διάστημα προσπαθούν να κάνουν το άσπρο μαύρο), επιτίθενται και προσπαθούν να κατεξευτελίσουν με ταπεινά επιχειρήματα και με τη συνδρομή ανήθικων ανθρώπων τόσο το προπύργιο της αληθινής Δημοκρατίας, την ανεξάρτητη Δικαιοσύνη και τα επίλεκτα μέλη της, όσο και διακεκριμένους επιστήμονες, καθηγητές πανεπιστημίου, επίλεκτους συνταξιούχους δικαστικούς, επίλεκτους οικονομολόγους, μέλη της ΕΕΑ, με μοναδική σκοπιμότητα να παραπλανήσουν τους εκατοντάδες χιλιάδες αγνούς οπαδούς της ΠΑΕ ΠΑΟΚ και τους λιγοστούς οπαδούς της ΠΑΕ ΞΑΝΘΗ και για να μην παραδεχτούν, όπως κάνουν όλοι οι φυσιολογικοί άνθρωποι, το σφάλμα της ιδιοκτησίας της ΠΑΕ ΠΑΟΚ και των συμβούλων της, με το οποίο παραβίασαν ακραίως όσα προβλέπονται στην καταστροφική για το ποδόσφαιρο παράβαση του νόμου περί πολυϊδιοκτησίας ποδοσφαιρικών ομάδων, παράνομη συμπεριφορά η οποία παγκοσμίως τιμωρείται με την ποινή του υποβιβασμού και, λόγω της χαριστικής τροπολογίας της κυβερνήσεως Μητσοτάκη στην Ελλάδα, με συνεχή αφαίρεση βαθμών, όσο διαρκεί το καθεστώς της πολυϊδιοκτησίας. Κύριοι, η συμπεριφορά σας και τα όσα λέτε στην κατάπτυστη ανακοίνωσή σας, δεν προσβάλλουν μόνο την ελληνική Δημοκρατία, την ελληνική Δικαιοσύνη, τους Έλληνες Δικαστές και το σύνολο των ανεξάρτητων ποδοσφαιρικών ομάδων, που δεν τόλμησαν να παρέμβουν όπως η ΠΑΕ ΑΕΛ και να καταγγείλουν, λόγω της επικοινωνιακής τρομοκρατίας, την οποία προσπαθείτε να εγκαθιδρύσετε, τις παράνομες πράξεις, τις οποίες διέπραξαν οι ΠΑΕ ΠΑΟΚ και ΞΑΝΘΗ, αλλά προσβάλλουν και εμάς τους Δικηγόρους που υποστηρίξαμε με νομική επάρκεια, ευπρέπεια και κάθε νόμιμο μέσο τις καταγγελίες κατά των δύο ΠΑΕ και δικαιωθήκαμε. Δεν ανέχομαι τόσο ο ίδιος με την προσωπική μου διαδρομή, όσο και εν ονόματι των υπολοίπων συναδέλφων που συμπαρασταθήκαμε στην υπόθεση αυτή και δικαιωθήκαμε στις νομικές μας προβλέψεις, αλλά και εν ονόματι όλων των Ελλήνων συναδέλφων Δικηγόρων μου, μόνο και μόνο για να παραπλανηθούν οι εκατοντάδες χιλιάδες έντιμοι οπαδοί του ιστορικού ΠΑΟΚ και οι λιγοστοί της ΠΑΕ ΞΑΝΘΗ, αλλά και για τους ιδιοτελείς σκοπούς υπαλλήλων και δικηγόρων να θεωρούμεθα ως μέρος ενός βρόμικου συστήματος απονομής Δικαιοσύνης στην Ελλάδα, όπως καταλήγει η κατάπτυστη ανακοίνωσή σας. Θα περιμένω τις αντιδράσεις των Εισαγγελικών αρχών στην Θεσσαλονίκη και την Αθήνα, των ποδοσφαιρικών Εισαγγελέων στη Θεσσαλονίκη και την Αθήνα, αλλά και τις αντιδράσεις των ενώσεων Δικαστών – Εισαγγελέων και ακολούθως θα προβώ προσωπικά στις δέουσες νομικές ενέργειες. Υ.Γ. Περισσότερο απ’ όλα με έχει καταπλήξει η έλλειψη σεβασμού στην Ελλάδα, στο πολίτευμά της και στην ελληνική Δικαιοσύνη, την οποία εκδήλωσε ο γιος του Ιβάν Σαββίδη Γιώργος Σαββίδης με την φράση που ανήρτησε στο instagram «η πιο δημοκρατική χώρα, το πιο ανεξάρτητο δικαστήριο». Δεν γνωρίζω την παιδεία και την προσωπικότητα του νεαρού Γιώργου Σαββίδη, γιατί στην Ελλάδα βρίσκεται μόνο λίγα χρόνια και δεν έχει εκδηλώσει άλλη κοινωνική παρουσία και ειδικά αυτός που έχει ζήσει τα περισσότερα χρόνια σε μία χώρα που μετά την ρωσική επανάσταση μόνο δημοκρατία δεν υπήρξε ποτέ και όπου οποιοσδήποτε προσπαθούσε να αρθρώσει έστω και μια λέξη απέναντι σε ένα ολοκληρωτικό καθεστώς, είτε έχανε τη ζωή του, είτε εφυλακίζετο στα κάτεργα της Σιβηρίας, αλλά στο λίγο χρόνο που βρίσκεται στην Ελλάδα, θα έπρεπε να έχει μάθει από το ελληνικό περιβάλλον του ότι αυτή η χώρα δίδαξε και διδάσκει καθημερινά τη Δημοκρατία σε όλο τον κόσμο και ότι ο τρόπος απονομής της Δικαιοσύνης που δίδαξε η Ελλάδα ακόμη και από την εποχή του Περικλέους, είναι αυτός που αποτελεί το πρότυπο της απονομής της Δικαιοσύνης σε όλες τις χώρες που έχουν αληθινή Δημοκρατία. Όλοι εμείς που έχουμε γνωρίσει τον Ιβάν Σαββίδη και την οικογένειά του, αλλά και όλη η ελληνική κοινωνία τούς σεβόμαστε και τους περιβάλλουμε με αγάπη για τα όσα έχουν προσφέρει και προσφέρουν στην ελληνική κοινωνία, στον ΠΑΟΚ και στο ελληνικό ποδόσφαιρο, αλλά το ίδιο θα πρέπει να κάνουν και αυτοί προς όλους εμάς τους υπόλοιπους Έλληνες πολίτες, οι οποίοι είμαστε και υπερήφανοι για τη Δημοκρατία μας, αλλά και εμπιστοσύνη έχουμε στην ελληνική Δικαιοσύνη και δεν πρέπει για ένα λάθος να εξευτελίζουμε, και ειδικά όταν είμαστε επώνυμα πρόσωπα, την χώρα, στην οποία ζούμε και θα ζήσουν και τα παιδιά μας.  ",https://www.tanea.gr/2020/04/15/sports/football/kougias-kataptysti-i-anakoinosi-tou-paok-de-sevetai-tin-ellada-o-giorgos-savvidis/
Sports,tanea.gr,"Βόμβες και αποκαλύψεις Κούγια για «Σαγόνια», ΠΑΟΚ, αλλά και τη σχέση του με τον Μαρινάκη",21 Απριλίου 2020 | 15:40,tanea.gr,"Νέα ανακοίνωση-απάντηση στον Κυριάκο Θωμαΐδη από τον Αλέξη Κούγια, μέσω της επίσημης ιστοσελίδας της ΑΕΛ. Βόμβες και αποκαλύψεις από τον μεγαλομέτοχο της Λάρισας. Αναλυτικά όσα αναφέρει ο Κούγιας: Απάντηση Ν.1 προς τον Σαγόνια, έντιμο – ανεξάρτητο δημοσιογράφο – εξυγιαντή – λάτρη μόνο της αλήθειας – τον άνθρωπο που φαντασιώθηκε σε όλη του τη ζωή, παρά το ότι τελείωσε μόνο το Γυμνάσιο, το λειτούργημα του εισαγγελέα και του δικαστή. ",https://www.tanea.gr/2020/04/21/sports/football/vomves-kai-apokalypseis-kougia-gia-sagonia-paok-alla-kai-ti-sxesi-tou-me-ton-marinaki/
Sports,tanea.gr,Ολυμπιακός : Στις 10 κορυφαίες ομάδες του κόσμου σε ποσοστό εντός έδρας νικών όταν σκοράρει πρώτος,27 Απριλίου 2020 | 14:17,tanea.gr,"Μια ακόμα σπουδαία διάκριση για τον Ολυμπιακό. Πιο συγκεκριμένα, οι Πειραιώτες είναι η 10η ομάδα στον κόσμο σε ποσοστό νικών στους εντός έδρας αγώνες για το πρωτάθλημα, όταν σημείωσε πρώτος γκολ, από τον Ιανουάριο του 2015 έως το Δεκέμβριο του 2019. Τη νέα αυτήν έρευνα πραγματοποίησε το CIES, διεθνές κέντρο αθλητικών σπουδών, που βρίσκεται στο Νοσατέλ και δημιουργήθηκε σε συνεργασία της FIFA και του Πανεπιστημίου της ελβετικής πόλης. Ο Ολυμπιακός λοιπόν σε 105 αγώνες έχει 97 νίκες και ποσοστό 92,4%. Στην κορυφή του σχετικού πίνακα βρίσκεται ο Ερυθρός Αστέρας, που κέρδισε 130 αγώνες εντός έδρας από τους 135 κατά τη διάρκεια των οποίων σημείωσε το πρώτο γκολ, παρουσιάζοντας ποσοστό 96,3%. Αυτό είναι το υψηλότερο ποσοστό μεταξύ των συλλόγων από 92 κορυφαία τμήματα παγκοσμίως, μπροστά από την Σερίφ Τιρασπόλ από τη Μολδαβία (94,1%) και την Άλμπιρεξ Νιιγκάτα Σιγκαπούρης (93,3%). Οι ελληνικές ομάδες (στην κατάταξη η CIES δεν συμπεριέλαβε το Βόλο): 1. Ολυμπιακός 105 αγώνες 97 νίκες 92,4% 2. ΑΕΚ 101 86 85,1% 3. Άρης 63 53 84,1% 4. ΠΑΟΚ 106 88 83,0% 5. Παναθηναϊκός 91 73 80,2% 6. ΑΕΛ 64 49 76,6% 7.Λαμία 68 51 75,0% 8. Ξάνθη 54 40 74,1% 9. ΟΦΗ 68 49 72,1% 10. Ατρόμητος 84 60 71,4% 11. Πανιώνιος 77 54 70,1% 12. Παναιτωλικός 64 42 65,6% 13. Αστέρας Τρίπολης 64 40 62,5% Τα υψηλότερα ποσοστά νίκης σε περίπτωση που σημείωσαν πρώτες γκολ για τις ομάδες των μεγάλων πρωταθλημάτων κατά τη διάρκεια των πέντε ετών που μελετήθηκαν καταγράφηκαν για την Παρί Σεν Ζερμέν (89,9%, 124 νίκες από 138), την Μπαρτσελόνα (88,5%, 116 από τα 131) και τη Μάντσεστερ Σίτι (87,1%, 115 στα 132). Ανά πρωτάθλημα, το χαμηλότερο ποσοστό καταγράφηκε για τις Τουλούζ (Γαλλία), Άουγκσμπουργκ (Γερμανία), Ουντινέζε (Ιταλία), Εϊμπάρ (Ισπανία) και Σαουθάμπτον (Αγγλία). Το χαμηλότερο συνολικό ποσοστό καταγράφηκε για την αυστραλιανή ομάδα Σέντραλ Κόααστ Μάρινερς (20 νίκες από 53, 38%). Οι δέκα πρώτες της κατάταξης:1. Ερυθρός Αστέρας 135 ματς 130 νίκες 96,3% 2.Σερίφ 102 96 94,1% 3.Αλμπιρέξ Νιιγκάτα 75 70 93,3% 4. Ντουντελάνζ 88 82 93,2% 5. Ντιναμό Ζάγκρεμπ 128 119 93,0% 6. Αλ Αχέντ 70 65 92,9% 7. Ζαλγκίρις 110 102 92,7% 8. Μπενφίκα 121 112 92,6% 9. Μπάτε Μπορίσοφ 93 86 92,5% 10 Ολυμπιακός 105 97 92,4% Ο μέσος όρος για τα 92 πρωταθλήματα που αναλύθηκαν είναι λίγο κάτω από το 70%. Στο επίπεδο του big-5, τα ποσοστά κυμαίνονται από 71,1% στην αγγλική Premier League σε 67,8% στη γερμανική Bundesliga. Οι χαμηλότερες τιμές στην Ευρώπη καταγράφηκαν για τις κορυφαίες κατηγορίες του Βελγίου και της Νορβηγίας (66,3% και στις δύο περιπτώσεις). Η ελληνική Super League έχει μέσο όρο 72,1% με 780 νίκες σε 1.082 παιχνίδια.",https://www.tanea.gr/2020/04/27/sports/football/olympiakos-stis-10-koryfaies-omades-tou-kosmou-se-pososto-entos-edras-nikon-otan-skorarei-protos/
Sports,tanea.gr,Σούπερ Λιγκ: Παράταση της αναστολής έως τις 24 Απριλίου,2 Απριλίου 2020 | 19:12,tanea.gr,"Μετά από μία σχεδόν δύο ωρών τηλεδιάσκεψη οι ομάδες της Σούπερ Λιγκ αποφάσισαν ομόφωνα να δοθεί παράταση στην αναστολή του πρωταθλήματος έως τις 24 Απριλίου. Παράλληλα, έως τότε (το αργότερο) θα συνεδριάσει το Working Group που αποφασίστηκε να αποτελείται από Ολυμπιακό, Παναθηναϊκό, ΑΕΚ, ΠΑΟΚ, Ατρόμητο και ΑΕΛ. Το Working Group ήταν μία πρόταση του προέδρου της Λίγκας, Μηνά Λυσάνδρου. Στην δίωρη τηλεδιάσκεψη ακούστηκαν πολλές απόψεις με πρώτη αυτή του Αλαφούζου που ζήτησε την οριστική διακοπή του πρωταθλήματος έχοντας σύμφωνο τον ΠΑΟΚ ενώ και άλλες ομάδες όπως ο Άρης και ο Παναιτωλικός έδειξαν θετική σε αυτή την εξέλιξη. Κανείς βεβαίως δεν μπήκε στη διαδικασία να αναφέρει πως θα συμβεί αυτό, πως θα κλείσει δηλαδή το πρωτάθλημα. Καταλυτική ήταν η  παρέμβαση του Βαγγέλη Μαρινάκη . Μέχρι εκείνη την στιγμή η τηλεδιάσκεψη ήταν σε αδιέξοδο. Η Ξάνθη πρότεινε την συνέχιση, η ΑΕΛ και η ΑΕΚ την αναστολή και επί της ουσίας κάθε μία ομάδα έβαζε μπροστά το δικό της συμφέρον με ότι αυτό συνεπάγεται για τον συνεταιρισμό. Με το που πήρε τον λόγο ο Βαγγέλης Μαρινάκης τα πάντα μπήκαν σε μια σειρά. Ο μεγαλομέτοχος του Ολυμπιακού ξεκαθάρισε πως ό,τι γίνει πρέπει να γίνει ομόφωνα και αν αποφασιστεί οριστική διακοπή θα συμβεί χωρίς παύλες και τελείες. Μετά την παρέμβαση Μαρινάκη και οι 14 ομάδες συμφώνησαν να πάνε σε αναστολή έως και τις 24 Απριλίου και τότε ανάλογα και με το πως θα πηγαίνουν τα πράγματα στην χώρα να ξανασυζητήσουν και να αποφασίσουν αν θα ξαναπαίξουν ποδόσφαιρο φέτος ή αν θα πάμε σε οριστική διακοπή. Μια οριστική διακοπή όμως ξεκάθαρη σε όλα, χωρίς εκκρεμότητες, παύλες και τελείες. Η ανακοίνωση της Λίγκας Ομόφωνα το Δ.Σ. της Super League αποφάσισε, μέσω τηλεδιάσκεψης, ότι η αναστολή του Πρωταθλήματος παρατείνεται μέχρι τις 24 Απριλίου 2020. Ομόφωνα επίσης αποφασίστηκε ότι η κατάσταση θα επανεκτιμηθεί σε νέα τηλεδιάσκεψη του Δ.Σ. της Super League, πριν τις 24 Απριλίου. Παράλληλα ομάδα εργασίας, αποτελούμενη από εκπροσώπους των ΠΑΕ ΑΕΚ, ΑΕΛ, Ατρόμητος, Ολυμπιακός, Παναθηναϊκός, ΠΑΟΚ, θα αξιολογήσει όλες τις παραμέτρους και τις επιπτώσεις της πανδημίας στο ποδόσφαιρο, σε συνεργασία με τη νομική και την οικονομική υπηρεσία της Super League και με την κατά περίσταση συμμετοχή εμπειρογνομώνων και εκπροσώπων θεσμικών φορέων π.χ. σε θέματα αδειοδότησης.  ",https://www.tanea.gr/2020/04/02/sports/souper-ligk-paratasi-tis-anastolis-eos-tis-24-apriliou/
Sports,tanea.gr,Παναθηναϊκός : Δυσοίωνες προβλέψεις για ζημιά άνω των 3 εκ. ευρώ,4 Απριλίου 2020 | 09:46,tanea.gr,"Η συμμετοχή του Γιάννη Αλαφούζου στην τηλεδιάσκεψη του Διοικητικού Συμβουλίου της  Superleague  την Πέμπτη, αιφνιδίασε τους πάντες. Η τελευταία φορά που ο μεγαλομέτοχος της ΠΑΕ Παναθηναϊκός πήρε μέρος στη διαδικασία χρονολογείται πέντε χρόνια, πριν στις 2 Μαρτίου του 2015. Έκτοτε, έδιναν το «παρών» άλλα μέλη της διοίκησης του Τριφυλλιού. Ωστόσο, ο πραγματικός αιφνιδιασμός δημιουργήθηκε από την πρόταση του Αλαφούζου. Διαβάστε περισσότερα  εδώ",https://www.tanea.gr/2020/04/04/sports/football/panathinaikos-dysoiones-provlepseis-gia-zimia-ano-ton-3-ek-eyro/
Sports,tanea.gr,"Και με τη βούλα της Εφέσεων: Ιδιο ιδιοκτήτη ΠΑΟΚ, Ξάνθη, έμειναν οι ποινές -7 και -12 βαθμών",14 Απριλίου 2020 | 17:10,tanea.gr,"Ο ΠΑΟΚ και η Ξάνθη είναι… ένα. Εχουν τον ίδιο ιδιοκτήτη. Εχουν κοινή επιρροή. Εχουν κοινό ταμείο. Αποδείχθηκαν για ακόμη μία φορά ένοχη πολυϊδιοκτησίας. Με την επιτροπή Εφέσεων της ΕΠΟ να επιβεβαιώνει και τυπικά ότι οι δύο σύλλογοι ελέγχονται από έναν κοινό ιδιοκτήση (Οικογένεια Σαββίδη), μέσω παρένθετων προσώπων (Καλπαζίδης). Η Επιτροπή Εφέσεων της ΕΠΟ, λοιπόν, έβαλε τέλος στο αφήγημα του ΠΑΟΚ και της Ξάνθης και διατήρησε τις πρωτόδικες ποινές των δύο ΠΑΕ. Με τον ΠΑΟΚ να χάνει 7 βαθμούς και την Ξάνθη 12, καθώς πέραν της υπόθεσης πολυιδιοκτησίας, τιμωρήθηκε με αφαίρεση επιπλέον πέντε βαθμών για τη μη δήλωση της αλλαγής της μετοχικής της σύνθεσης. Στο σκεπτικό των 42 σελίδων που εξέδωσε η Επιτροπή Εφέσεων, προκύπτει ξεκάθαρα, πλέον, ότι ο ΠΑΟΚ και η Ξάνθη είναι ένοχοι για το βαρύτατο αδίκημα της πολυϊδιοκτησίας. Ενα αδίκημα που θα τους είχε ρίξει κατηγορία, εάν η Κυβέρνηση δεν είχε περάσει τροπολογία, με την οποία να σώζει τις δύο ΠΑΕ! Τουλάχιστον μέχρι νεωτέρας, διότι κάποια από τις δύο θα πρέπει να… αλλάξει κατηγορία. Οι Νόμοι, βλέπετε, όσο κι αν κάποιοι δεν επιθυμούν να τους τηρούν, υπάρχουν και δεν μπορούν να «μαγειρεύονται» διαρκώς. Στην προτελευταία σελίδα του σκεπτικού της Επιτροπής Εφέσεων, σημειώνεται με σαφήνεια ότι η απόφαση της ΕΕΑ ήταν εξ αρχής δεσμευτική, καθώς ήταν και παραμένει η μοναδική αρχή που μπορεί να εξετάσει σχετικες παραβάσεις και έχει πρόσβαση σε στοιχεία που δεν μπορεί κανείς δικαστής. Επιπλέον η Εφέσεων, Δέχεται ως ορθή την παρέμβαση του Ολυμπιακού, δικαιώνοντας τους Ερυθρόλευκους για τη μάχη που έδωσαν, ώστε να αποδειχθεί η παρανομία. Με βάση το σκεπτικό της Εφέσεων της ΕΠΟ, ο ΠΑΟΚ και η Ξάνθη διατηρούν το δικαίωμα να προσβάλουν την απόφαση στο ανώτατο διαιτητικό δικαστήριο της Λωζάνης, το περίφημο «CAS». Και μένει να φανεί τις επόμενες ημέρες εάν οι δύο ΠΑΕ θα προσφύγουν, απλά και μόνο για τα μάτια του κόσμου ή επειδή… βολεύτηκαν από τη μικρή ποινή που τους επιβλήθηκε, θα την κρατήσουν και θα πάνε παρακάτω. ΑΝΑΛΥΤΙΚΑ Η ΑΠΟΦΑΣΗ ΤΗΣ ΕΠΙΤΡΟΠΗΣ ΕΦΕΣΕΩΝ Η Επιτροπή Εφέσεων, κατά την τελευταία της συνεδρίαση, έλαβε, μεταξύ άλλων, τις ακόλουθες αποφάσεις Απόφαση 20/2020: Συνεκδικάζει την με αριθ. πρωτ. 8660/9.3.2020 έφεση της «Α.Ο. ΞΑΝΘΗ ΠΑΕ», την με αριθμ. πρωτ. 8674/9-3-2020 έφεση της «ΠΑΕ ΠΑΟΚ», την υπ’ αριθμ. πρωτ. 8707/9-3-2020 έφεση της «ΠΑΕ ΟΛΥΜΠΙΑΚΟΣ», την υπ’ αριθμ. πρωτ. 8648/9-3-2020 έφεση της «ΠΑΕ Α.Ε.Λ.», την υπ’ αριθμ. 9012/11.3.2020 παρέμβαση της «ΠΑΕ ΟΛΥΜΠΙΑΚΟΣ» και την υπ’ αριθμ. πρωτ. 9013/11.3.2020 παρέμβαση της «ΠΑΕ ΟΛΥΜΠΙΑΚΟΣ». Απορρίπτει ομόφωνα τις ως άνω παρεμβάσεις της «ΠΑΕ ΟΛΥΜΠΙΑΚΟΣ». Δέχεται ομόφωνα τύποις τις ως άνω εφέσεις. Απορρίπτει, κατά πλειοψηφία, ως κατ΄ ουσίαν αβάσιμες τις ως άνω εφέσεις της «Α.Ο. ΞΑΝΘΗ» και της «ΠΑΕ ΠΑΟΚ». Δέχεται ομόφωνα ως κατ΄ ουσίαν βάσιμες τις ως άνω εφέσεις της «ΠΑΕ ΟΛΥΜΠΙΑΚΟΣ» και της «ΠΑΕ Α.Ε.Λ.». Εξαφανίζει εν μέρει την υπ’ αριθμ. 95/5.3.2020 οριστική απόφαση του Πρωτοβαθμίου Μονομελούς Πειθαρχικού Οργάνου SUPER LEAGUE 1 ΕΛΛΑΔΑ καθ΄ο μέρος απερρίφθησαν οι κύριες παρεμβάσεις που άσκησαν πρωτοδίκως οι «ΠΑΕ ΟΛΥΜΠΙΑΚΟΣ» και «ΠΑΕ Α.Ε.Λ.». Κρατεί και δικάζει επί των ως άνω παρεμβάσεων. Δέχεται κατά πλειοψηφία ως εν μέρει κατ΄ουσίαν βάσιμες τις ως άνω κύριες παρεμβάσεις των «ΠΑΕ ΟΛΥΜΠΙΑΚΟΣ» και «ΠΑΕ Α.Ε.Λ. Απόφαση 21/2020: Συνεδικάζει την με αριθ. πρωτ. 8661/9.3.2020 Έφεση της «Α.Ο. ΞΑΝΘΗ ΠΑΕ», την με αριθμ. πρωτ. 8705/9-3-2020 έφεση της «ΠΑΕ ΟΛΥΜΠΙΑΚΟΣ», την υπ’ αριθμ. πρωτ. 8714/9-3-2020 έφεση της «ΠΑΕ ΠΑΝΙΩΝΙΟΣ» και την υπ’ αριθμ. 9011/11.3.2020 παρέμβαση της «ΠΑΕ ΟΛΥΜΠΙΑΚΟΣ». Απορρίπτει ομόφωνα την ως άνω παρέμβαση της «ΠΑΕ ΟΛΥΜΠΙΑΚΟΣ». Δέχεται ομόφωνα τύποις τις ως άνω εφέσεις. Απορρίπτει κατά πλειοψηφία ως κατ΄ουσίαν αβάσιμη την έφεση της «Α.Ο. ΞΑΝΘΗ ΠΑΕ» και ομόφωνα ως κατ΄ουσίαν αβάσιμη την έφεση της «ΠΑΕ ΟΛΥΜΠΙΑΚΟΣ». Δέχεται ομόφωνα ως κατ΄ ουσίαν βάσιμη την ως άνω έφεση της «ΠΑΕ ΠΑΝΙΩΝΙΟΣ». Εξαφανίζει εν μέρει την υπ’ αριθμ. 93/5.3.2020 οριστική απόφαση του Πρωτοβαθμίου Μονομελούς Πειθαρχικού Οργάνου SUPER LEAGUE 1 ΕΛΛΑΔΑ καθ΄ο μέρος απορρίφθηκε η κύρια παρέμβαση που άσκησε πρωτοδίκως η «ΠΑΕ ΠΑΝΙΩΝΙΟΣ». Κρατεί και δικάζει επί της ως άνω παρεμβάσεως. Δέχεται κατά πλειοψηφία ως εν μέρει κατ΄ουσίαν βάσιμη την ως άνω κύρια παρέμβαση της «ΠΑΕ ΠΑΝΙΩΝΙΟΣ»  ",https://www.tanea.gr/2020/04/14/sports/football/kai-me-ti-voula-tis-efeseon-idio-idioktiti-paok-ksanthi-emeinan-oi-poines-7-kai-12-vathmon/
Sports,tanea.gr,ΠΑΟΚ – Ξάνθη: Όλοι οι δικαστές είδαν το μεγάλο σκάνδαλο,15 Απριλίου 2020 | 08:20,tanea.gr,"Η απόφαση της ελληνικής Δικαιοσύνης αναφορικά με την υπόθεση πολυιδιοκτησίας στο ελληνικό ποδόσφαιρο με ΠΑΟΚ και Ξάνθη ήταν ξεκάθαρη. Όσο και αν προσπάθησαν κάποιοι να επηρεάσουν τους δικαστές, με… αφηγήματα που δεν είχαν την παραμικρή επαφή με την πραγματικότητα, δεν κατάφεραν να κάνουν το άσπρο – μαύρο. Κι αυτό διότι η Δικαιοσύνη είχε στην διάθεση της αδιάσειστα στοιχεία που επιβεβαίωναν με τον πλέον κατηγορηματικό τρόπο το συγκεκριμένο σκάνδαλο. Και ήταν αναμφίβολα ένα πολύ μεγάλο ζήτημα στο οποίο είχε στραμμένο το βλέμμα το ελληνικό ποδόσφαιρο. Από την πρώτη μέρα που έγινε γνωστό το μεγάλο αυτό θέμα, όλοι εστίασαν στην Δικαιοσύνη, με τους δικαστικούς λειτουργούς να εξετάζουν όλα τα στοιχεία. Κι εδώ λοιπόν μίλησε η Δικαιοσύνη. Και όχι μόνο μια φορά, καθώς όπου και αν εκδικάστηκε η υπόθεση η απόφαση ήταν η ίδια. Υπάρχει πολυιδιοκτησία στην υπόθεση ΠΑΟΚ – Ξάνθης και η επιτροπή εφέσεων αποφάσισε να παραμείνουν οι ποινές. Για τον ΠΑΟΚ -7 βαθμοί και για την Ξάνθη -12. Τα στοιχεία «μιλούσαν» και φανέρωναν την αλήθεια. Ήταν τόσο ατράνταχτα που ήταν πολύ εύκολο να καταλάβουν όλοι τι είχε γίνει στην συγκεκριμένη υπόθεση. Ο ΠΑΟΚ έκανε ότι μπορούσε για να αλλάξει την αρχική απόφαση αλλά όπου και αν εκδικάστηκε η υπόθεση το αποτέλεσμα ήταν το ίδιο. Υπάρχει σκάνδαλο και αποδεικνύεται με στοιχεία. Θέλει να πάει ο δικέφαλος του Βορρά στο CAS για να εκδικαστεί και εκεί η υπόθεση; Είναι δικαίωμα του να πάει και στο CAS. Ένα όμως είναι το αναμφισβήτητο γεγονός στο συγκεκριμένο πολύ μεγάλο θέμα. Οι δικαστές που εξέτασαν τα στοιχεία (και δεν ήταν και… λίγοι) πήραν την ίδια απόφαση. Έδωσαν βάση στις αποδείξεις και όχι στα… αφηγήματα. Η αλήθεια έλαμψε και η προσπάθεια των «εξυγιαντών» να επιβάλλουν σκοτάδι δεν πέρασε. Όλοι οι δικαστές είδαν λοιπόν, εξετάζοντας τα στοιχεία που προαναφέραμε, το ίδιο πράγμα τότε αυτό τα λέει όλα. Και τι είδαν λοιπόν ΟΛΟΙ οι δικαστές; Είδαν ότι υπάρχει σκάνδαλο και γι’ αυτό τιμώρησαν τον ΠΑΟΚ και την Ξάνθη. Και αν δεν υπήρχε η αλλαγή στη νομοθεσία, γίνεται εύκολα αντιληπτό πως η ποινή δεν θα ήταν αφαίρεση βαθμών. Θα ήταν υποβιβασμός του ΠΑΟΚ και της Ξάνθης. Θα πρέπει όμως εδώ να απαντηθούν και κάποια ερωτήματα που έχουν πολύ μεγάλο ενδιαφέρον για την επόμενη μέρα στο ελληνικό ποδόσφαιρο. Τι θα γίνει τη νέα σεζόν; Είναι δυνατή η συνύπαρξη ΠΑΟΚ – Ξάνθης στην Σούπερ Λίγκα; Ποιες αποφάσεις θα ληφθούν ώστε να εξασφαλιστεί η διαφάνεια; Πρέπει να δει η διοργανώτρια αρχή του πρωταθλήματος και το συγκεκριμένο θέμα κι αυτό αποτελεί αίτημα όλων των ομάδων του συνεταιρισμού και όχι μόνο του Ολυμπιακού.  ",https://www.tanea.gr/2020/04/15/sports/football/paok-ksanthi-oloi-oi-dikastes-eidan-to-megalo-skandalo/
Sports,tanea.gr,Ολυμπιακός : Μασούρας και Θέος στο πλευρό των ακαδημιών του συλλόγου,28 Απριλίου 2020 | 13:54,tanea.gr,"Ο κοροναϊός έχει αναγκάσει όλους τους αθλητές να παραμείνουν στα σπίτια τους και να μην κάνουν προπονήσεις, ενώ φυσικά έχει διακοπεί κάθε αθλητική δραστηριότητα. Τις δύσκολες αυτές μέρες λοιπόν, όπου δεν υπάρχει δράση σε επαγγελματικό επίπεδο, δεν υπάρχει δράση και σε επίπεδο ακαδημιών, με τον Γιώργο Μασούρα και τον Χρήστο Θέο να βρίσκονται στο πλευρό των σχολών του Ολυμπιακού. Πιο συγκεκριμένα, ο έλληνας μεσοεπιθετικός των ερυθρολεύκων και ο γιατρός της ομάδας είχαν τηλεδιάσκεψη με μέλη και προπονητές των ακαδημιώ. Με αυτόν τον τρόπο έστειλαν το δικό τους μήνυμα προς τα παιδιά του συλλόγου για τις μέρες που διανύουμε. ",https://www.tanea.gr/2020/04/28/sports/football/olympiakos-masouras-kai-theos-sto-pleyro-ton-akadimion-tou-syllogou/
Sports,tanea.gr,Κούγιας: Θα έχουμε αγώνες Ιούλιο-Αύγουστο,7 Απριλίου 2020 | 21:59,tanea.gr,"Την πίστη του πως θα συνεχιστεί το πρωτάθλημα μέσα στο καλοκαίρι εξέφρασε ο ιδιοκτήτης της ΑΕΛ Αλέξης Κούγιας συμπληρώνοντας πως υπάρχει σύμπνοια υπέρ της ολοκλήρωσης του πρωταθλήματος. Κάτι που προέκυψε από το σημερινό working group της Σούπερ Λίγκας. Ο Αλέξης Κούγιας μίλησε στον ΣΠΟΡ ΦΜ αναφερόμενος στα όσα συμβαίνουν γύρω απο το ελληνικό πρωτάθλημα και της προσπάθειας επανεκκίνησης του. «Πριν λίγο ολοκληρώσαμε μια τηλεδιάσκεψη με τo working-group της Super League. Υπάρχει σύμπνοια, δεν μπορώ να πω λεπτομέρειες. Όμως όλοι θέλουμε να ξεκινήσει το πρωτάθλημα και να ολοκληρωθεί, αλλά πάντα με γνώμονα την υγεία των αθλητών. Πρέπει να διασφαλιστεί η υγεία όλων των ανθρώπων. Πιθανότατα κεκλεισμένων των θυρών. Θέλουμε να ακολουθήσουμε την οδηγία της UEFA. Για πρώτη φορά βλέπω τόσο ενωμένη τη Super League. Τα πράγματα είναι πολύ σοβαρά, αφού έρχονται μειώσεις σε όλα. Είναι πολύ πιθανό να έχουμε οικονομικά κραχ σε όλο τον κόσμο, όπως στις ΗΠΑ. Συνεργαζόμαστε και με τον κ. Δημητρίου από την ΕΠΟ, ώστε να έχουμε συμφωνία και με την Ομοσπονδία, αλλά ό,τι κάνουμε, θα το κάνουμε και με τη σύμφωνη γνώμη της κυβέρνησης, της ΕΠΟ και των παικτών. Είναι αδύνατον να μην μειωθούν τα συμβόλαια. Είναι αδύνατον να μην ανασταλούν οι πληρωμές των προστίμων από τις ομάδες. Το λέω κατηγορηματικά. Δεν θα διακοπεί το πρωτάθλημα». Ο Αλέξης Κούγιας υποστήριξε ότι θα πρέπει να τεθούν και πάλι επί τάπητος τα κριτήρια της αδειοδότησης. «Πρέπει να δούμε τα κριτήρια αδειοδότησης. Ειδικά για φέτος εξετάζεται η κατάργηση του πλάνου βιωσιμότητας από τους φακέλους των ομάδων. Πρέπει να εξετάσουμε και τις μειώσεις των συμβολαίων. Υπάρχουν συμβόλαια στη Super League που είναι πράγματι 1-1,5 εκατ. ευρώ, αλλά υπάρχουν κι αυτά παιδιών που παίρνουν 2.000 ευρώ. Πάντως πρέπει να αποφασίσουμε κάτι συλλογικό και το ευχάριστο είναι ότι βλέπω ένα καλό κλίμα. Σας το λέω εγώ, που έχω δει τις τοποθετήσεις της κ. Σουλούκου και του κ. Γκαγκάτση και δεν εκπροσωπώ καμία από τις τέσσερις ομάδες». Όσο για το πως θα κυλήσει και πάλι η μπάλα στο χορτάρι για την ολοκλήρωση της σεζόν είπε: « Να πραγματοποιηθούν κανονικά οι προετοιμασίες των ομάδων από Ιούνιο από τη στιγμή που δεν θα υπάρχει δράση για πάνω από 40 μέρες. Ιούλιο-Αύγουστο να γίνουν τα ματς της φετινής σεζόν με πλέι-οφ και πλέι-άουτ και καπάκι χωρίς προετοιμασία να αρχίσει η νέα σεζόν ώστε να μην καούν οι ποδοσφαιριστές. Το ερωτηματικό σε αυτή την περίπτωση είναι το τι θα πει η UEFA για τις ομάδες που θα αγωνιστούν στην Ευρώπη».  ",https://www.tanea.gr/2020/04/07/sports/kougias-tha-exoume-agones-ioulio-aygousto/
