subtopic,website,title,date,author,text,url
ΠΟΔΟΣΦΑΙΡΟ,naftemporiki.gr,"Φαν Σιπ: Παρακολουθούμε τους Μανωλά, Παπασταθόπουλο","Σάββατο, 02 Μαΐου 2020 21:34",naftemporiki.gr,"Τα πλάνα του στην Εθνική ομάδα καταστρώνει ο ομοσπονδιακός τεχνικός Τζον Φαν Σιπ. Μπορεί να μην υπάρχουν αγωνιστικές δραστηριότητες, λόγω της πανδημίας του κορωνοϊού, παρ΄ όλα αυτά ο Ολλανδός τεχνικός δεν έχει σταματήσει να σκέφτεται πως θα φτιάξει μια ομάδα που θα μπορέσει όχι μόνο να είναι ανταγωνιστική σε διεθνές επίπεδο, αλλά και να διεκδικεί επί ίσοιος όροις τα «εισιτήρια» σε μεγάλες διοργανώσεις. Ο έμπειρος τεχνικός, με δηλώσεις του στη Nova, δεν έκρυψε ότι δεν υπολογίζει τον Κώστα Μήτρογλου στα πλάνα του, λόγω της μακράς αποχής του από τους αγώνες, ενώ άφησε «παράθυρο» για τους Μανωλά, Παπασταθόπουλο, λέγοντας: «Δεν ήταν στη λίστα για τα φιλικά του Μαρτίου αλλά αυτό δεν σημαίνει ότι δεν τους παρακολουθούμε καθώς γνωρίζουμε την αξία τους. Με τον Παπασταθόπουλο είχαμε μιλήσει και στο παρελθόν και στο μέλλον στόχος μας είναι να διαλέγουμε παίκτες που θέλουν να αγωνίζονται για το εθνόσημο. Πρέπει να δίνουν το 100% όλοι όσοι καλούνται να παίξουν», επισήμανε χαρακτηριστικά ο Ολλανδός προπονητής, ο οποίος παραδέχθηκε ότι είχε συμπεριλάβει τον Χατζηγιοβάνη στα πλάνα του για το ταξίδι της «γαλανόλευκης» στιςΗΠΑ,που δεν έγινε ποτέ λόγω του κορονοϊού, όχι, όμως, και τον Κώσγτα Φορτούνη, τον οποίο θεωρεί ανέτοιμο. Αναλυτικά οι δηλώσεις του: «Πρέπει να αποδεχτούμε την κατάσταση και θα πρέπει να ξέρουμε τι θέλουμε όταν επιστρέψουν οι παίκτες στις αγωνιστικές τους υποχρεώσεις. Όχι μόνο αγωνιστικά αλλά και εξωαγωνιστικά. Γιατί είμαστε ομάδα όχι μόνο μέσα στο γήπεδο αλλά έξω από αυτό. Αυτό είναι το επόμενο βήμα για την Εθνική. Στην αρχή σκέφτεσαι πολλά αλλά τώρα που γνωρίζουμε όλοι ότι αυτός ο ιός είναι μέρος της καθημερινότητας αντιλαμβάνεσαι ότι το ποδόσφαιρο είναι λιγότερο σημαντικό. Μόλις ξεκινήσει ξανά το ποδόσφαιρο και τα πρωταθλήματα θα επιστρέψει και η επιθυμία για την Εθνική. Όμως τώρα θα πρέπει πρώτα να ξεκινήσουν τα πρωταθλήματα και θα πρέπει και εμείς να δούμε πως θα κυλήσουν αυτά. Μιλάμε με τον Κωνσταντινίδη και με τον Φύσσα μία φορά την εβδομάδα για την όλη κατάσταση και για το τι θα γίνει με τα πρωταθλήματα. Δεν νομίζω ότι έχει νόημα να πω τώρα ποιους παίκτες θα πέρναμε μαζί μας για τα δύο φιλικά στις ΗΠΑ. Σίγουρα θα περνάμε κάποια παιδιά για να πάρουν μία ευκαιρία και θα είναι μαζί μας στο μέλλον. Δεν θέλω να πω ονόματα γιατί ίσως ξεχάσω μερικά. Για παράδειγμα ο Γαλανόπουλος και ο Χατζηδιάκος δεν ήταν μαζί μας γιατί ήταν τραυματίες. Είχαμε σκεφτεί για τους αντικαταστάτες τους και είχαμε δει μερικούς παίκτες που θα ακολουθήσουν τους επόμενους μήνες και οι οποίοι θα δημιουργήσουν μία ανταγωνιστικότητα με τους ήδη υπάρχοντες παίκτες. Ο Χατζηγιοβάνης ήταν στη λίστα. Αλλά υπήρχαν περισσότεροι. Ο Φορτούνης δεν ήταν στη λίστα, τον έχουμε στο μυαλό μας, είναι πολύ καλός παίκτης αλλά πρέπει να επανέλθει πλήρως μετά από έναν σοβαρό τραυματισμό. Όταν συνεχίσει να παίζει με τον Ολυμπιακό τότε θα μπορέσουμε να τον έχουμε μαζί μας ξανά. Δυστυχώς ακόμα δεν είναι στο κατάλληλο επίπεδο, εμείς κοιτάμε όλους τους παίκτες και όσους επιλέγουμε πρέπει να είναι σε φόρμα. Η περίπτωση του Μπάλντογκ είναι σχεδόν απίθανη για γραφειοκρατικούς λόγους. Ο Βασιλειάδης είναι μία περίπτωση παίκτη που είχαμε μαζί μας και τους παρακολουθούμε γιατί είναι στη λίστα μας. Οι Παπασταθόπουλος και Μανωλάς δεν ήταν στη λίστα για τα φιλικά του Μαρτίου αλλά αυτό δεν σημαίνει ότι δεν τους παρακολουθούμε καθώς γνωρίζουμε την αξία τους. Με τον Παπασταθόπουλο είχαμε μιλήσει και στο παρελθόν και στο μέλλον στόχος μας είναι να διαλέγουμε παίκτες που θέλουν να αγωνίζονται για το εθνόσημο. Πρέπει να δίνουν το 100% όλοι όσοι καλούνται να παίξουν. Έχω ακούσει για τον Βασιλάκη. Τέτοιου είδους παίκτες πρέπει να βρίσκονται σε ένα συγκεκριμένο επίπεδο αγωνιστικά και θα πρέπει να υπάρχει κάποιου είδους αξιοπιστία για να επιλεγούν. Υπάρχουν πολλά ονόματα. Μιλάμε με τους συνεργάτες μία φορά την εβδομάδα και ίσως και περισσότερο και μιλάμε για πολλούς παίκτες. Πρέπει να είμαστε έτοιμοι εάν προκύψει κάτι νέο τότε θα πρέπει να είμαστε έτοιμοι. Δεν θα αλλάξουμε απλά για να αλλάξουμε αλλά πρέπει να είμαστε έτοιμοι εάν δούμε κάποιον παίκτη που να αξίζει να έρθει στην Εθνική. Τους τελευταίους έξι μήνες είδατε ότι στην επίθεση έχουμε έναν νεαρό παίκτη που σκοράρει στην Ολλανδία και είναι το μέλλον της εθνικής ομάδας. Ο Μήτρογλου τα τελευταία χρόνια δεν τα πάει τόσο καλά. Θέλουμε παίκτες με ταλέντο και διάθεση για βελτίωση αλλά και φιλοδοξίες. Για παράδειγμα ο Παυλίδης έχει βελτιωθεί απίστευτα το τελευταίο χρονικό διάστημα. Οπότε καλύτερα να μιλάμε γι' αυτόν παρά για τον Μήτρογλου ο οποίος έχει να παίξει έναν χρόνο. Πρέπει να κοιτάμε τη στιγμή και όχι το παρελθόν. Ο κόσμος έχει την άποψή του και αγαπά κάποιους παίκτες που ανήκουν στο παρελθόν».",https://www.naftemporiki.gr/story/1595192/fan-sip-parakolouthoume-tous-manola-papastathopoulo
ΜΠΑΣΚΕΤ,naftemporiki.gr,Επέστρεψε ο Καλάθης και μπήκε σε καραντίνα,"Τρίτη, 21 Απριλίου 2020 16:39",naftemporiki.gr,"Ο Νικ Καλάθης επέστρεψε στην Ελλάδα και την Αθήνα από το Μεγάλο Σάββατο (18/4), προερχόμενος από τις ΗΠΑ. Ο άσος του Παναθηναϊκού θα πρέπει τώρα να μείνει απομονωμένος για 14 ημέρες, σύμφωνα με το πρωτόκολλο για τα άτομα που φτάνουν στη χώρα από το εξωτερικό. Ο ομογενής γκαρντ υποβλήθηκε άμεσα σε τεστ για τον κορωνοϊό, με το αποτέλεσμα να είναι αρνητικό.",https://www.naftemporiki.gr/story/1591675/epestrepse-o-kalathis-kai-mpike-se-karantina
MOTORSPORTS,naftemporiki.gr,Λεκλέρκ: Φαβορί ο Χάμιλτον ακόμη και σε πρωτάθλημα με 8 αγώνες,"Πέμπτη, 23 Απριλίου 2020 22:54",naftemporiki.gr,"Ο Σαρλ Λεκλέρκ βρίσκεται προς το παρόν στο σπίτι του και ανυπομονεί να τελειώσει η καραντίνα και να ξεκινήσει η δράση στη F1. Ο Μονεγάσκος πιλότος μίλησε στη Marca για το πως περνάει την καθημερινότητά του κι έδωσε τα προγνωστικά. «Παίζω λίγο πιάνο και κιθάρα, αν και όχι πολύ καλά. Είμαι στο σπίτι με τη φίλη μου και διάβασα ένα βιβλίο για την ιστορία της Ferrari. Βλέπω τηλεόραση, δεν υπάρχουν πολλά περισσότερα να κάνω» , είπε. Στη συνέχεια αναφέρθηκε στο σενάριο να γίνουν οι αγώνες χωρίς κόσμο.  «Δεν μου αρέσει να τρέχω χωρίς κόσμο, αλλά αν αυτό συμβάλει ώστε να ξεκινήσουμε θα το κάνουμε»,  παραδέχθηκε. Όσο για τα προγνωστικά του;  «Αν κατακτούσα το πρωτάθλημα θα ήμουν πολύ χαρούμενος. Όμως, ακόμα και σε ένα πρωτάθλημα 8-10 αγώνων η Mercedes και ο Λιούις Χάμιλτον εξακολουθούν να είναι τα φαβορί» .",https://www.naftemporiki.gr/story/1592598/leklerk-fabori-o-xamilton-akomi-kai-se-protathlima-me-8-agones
MOTORSPORTS,naftemporiki.gr,Έτοιμη για το πρώτο (διπλό) Grand Prix της χρονιάς η Αυστρία,"Παρασκευή, 24 Απριλίου 2020 23:04",naftemporiki.gr,"Πολύ λίγα απομένουν για τον πλήρη ορισμό και την επισημοποίηση του πρώτου αγώνα της σεζόν στη Formula 1, για το 2020. Αυτό επιβεβαιώθηκε από τον Χέλμουτ Μάρκο, τον ισχυρό άνδρα της Red Bull και υποστηρικτή του αυστριακού Grand Prix στην πίστα Σπίλμπεργκ. «Θα υπάρξουν δύο αγώνες, αμφότεροι Κυριακή, στις 5 και 12 Ιουλίου» , είπε ο Μάρκο σε ραδιοφωνική παρέμβαση στον τοπικό ραδιοτηλεοπτικό σταθμό Ö3. «Μόνο ένα δεύτερο κύμα της πανδημίας θα μπορούσε να το εμποδίσει. Ωστόσο, η πίστα Σπίλμπεργκ ήδη πληροί όλες τις απαραίτητες απαιτήσεις» . Κατά τη διάρκεια των δύο αγώνων τα προαναφερόμενα σαββατοκύριακα, οι διοργανωτές θα διαχειριστούν τα πάντα με λιγότερους από 2.000 υπαλλήλους, χωρίς την παρουσία θεατών ή ανεξάρτητων δημοσιογράφων, καθώς η FOM θα παράγει μόνο το διεθνές τηλεοπτικό σήμα για να εγγυηθεί επαγγελματική ζωντανή τηλεοπτική κάλυψη.",https://www.naftemporiki.gr/story/1593054/etoimi-gia-to-proto-diplo-grand-prix-tis-xronias-i-austria
MOTORSPORTS,naftemporiki.gr,Χωρίς θεατές το γκραν πρι της Formula 1 στην Ουγγαρία,"Παρασκευή, 01 Μαΐου 2020 12:52",naftemporiki.gr,"Χωρίς θεατές θα διεξαχθεί, σε άγνωστη προς το παρόν ημερομηνία, το γκραν πρι της Formula 1 στην Ουγγαρία, όπως ανέφεραν σήμερα (1/05) οι διοργανωτές του. Ο αγώνας στο Hungaroring ήταν προγραμμαισμένος για τις 2 Αυγούστου, αλλά οι αρχές ανακοίνωσαν ότι οι εκδηλώσεις με περισσότερους από 500 συμμετέχοντες δεν μπορούν να διεξαχθούν μέχρι τις 15 Αυγούστου. «Είναι πλέον προφανές ότι οποιοσδήποτε αγώνας F1 στην Ουγγαρία μπορεί τώρα να διεξαχθεί μόνο πίσω από κλειστές πόρτες, χωρίς θεατές», ανέφεραν οι διοργανωτές. Η F1 σχεδιάζει να ξεκινήσει τη σεζόν χωρίς καθυστέρηση στο Red Bull Ring της Αυστρίας 3-5 Ιουλίου, ακολουθούμενο από το βρετανικό Grand Prix στο Silverstone υπό παρόμοιες συνθήκες. Ωστόσο, δεν έχει ακόμη δημοσιεύσει ένα αναθεωρημένο ημερολόγιο, και το GP της Ουγγαρίας θα μπορούσε τώρα να πάει για αργότερα, δεδομένου ότι πάνω από 1.000 άτομα θα είναι παρόντα ακόμη και χωρίς θεατές. Οι διοργανωτές του Ούγγρου GP ανέφεραν ότι η ανακοίνωση της κυβέρνησης «είχε σαφώς άμεσο αντίκτυπο» στον αγώνα. «Πιστεύουμε ότι ο αγώνας χωρίς θεατές, είναι προτιμότερο να μην έχουμε καθόλου αγώνα. Ως εκ τούτου, συνεχίζουμε τη συνεργασία μας με τη Formula 1 για να προσπαθήσουμε να βρούμε έναν τρόπο για να το κάνουμε αυτό δυνατό.»",https://www.naftemporiki.gr/story/1595025/xoris-theates-to-gkran-pri-tis-formula-1-stin-ouggaria
MOTORSPORTS,naftemporiki.gr,Αναβλήθηκε και το γαλλικό γκραν πρι,"Δευτέρα, 27 Απριλίου 2020 12:52",naftemporiki.gr,"Σε μία ακόμη αναβολή αγώνα που ήταν προγραμματισμένος να διεξαχθεί τον Ιούνιο προχώρησε η Formula 1. Το γαλλικό γκραν πρι, το οποίο επρόκειτο να γίνει στις 28 Ιουνίου, δεν θα πραγματοποιηθεί όπως ανακοίνωσαν την Δευτέρα (27/04) οι διοργανωτές του, ενώ όπως όλα δείχνουν ο εναρκτήριος αγώνας της σεζόν θα διεξαχθεί το τριήμερο 3-5 Ιουλίου, στην Αυστρία, το πιθανότερο χωρίς την παρουσία θεατών. Πρόκειται για τον 10ο αγώνα του παγκοσμίου πρωταθλήματος που δέχεται «χτύπημα» από τον ιό. «Δεδομένης της εξέλιξης που έχει πάρει η κατάσταση, λόγω της εξάπλωσης του Covid-19, το γαλλικό γκραν πρι είναι αδύνατο να πραγματοποιηθεί», τόνισε ο διευθύνων σύμβουλος του αγώνα, Ερίκ Μπουλιέρ. Ο πρόεδρος της διοργανώτριας αρχής, Τσέις Κάρεϊ, είπε πως ήταν απγοητευτικό, αλλά «υποστηρίζουμ πλήρως την απόφαση που έλαβαν οι γαλλικές αρχές και ανυπομονούμε να επιστρέψουμε στην πίστα Paul Ricard πολύ γρήγορα.» Ο αγώνας στην πίστα του Μονακό, που ήταν προγραμματισμένος να διεξαχθεί τον Μάιο, έχει ματαιωθεί οριστικά, όπως επίσης και ο εναρκτήριος της σεζόν, στην Μελβούρνη της Αυστραλίας, ενώ άλλοι 8 αγώνες αναμένουν τις αποφάσεις των διοργανωτών, ελπίζοντας σε ένα διαμορφωμένο καλεντάρι 15-18 αγώνων. Η σεζόν, πλέον, αναμένεται να ξεκινήσει στις 5 Ιουλίου στην Αυστρία στο «Spielberg's Red Bull Ring», σε έναν αγώνα που μπορεί να διεξαχθεί χωρίς την παρουσία θεατών. Το βρετανικό γκραν πρι, ένας εντός έδρας αγώνας για περισσότερες από 10 ομάδες, όπως επίσης και του εξάκις παγκόσμιου πρωταθλητή της Mercedes, Λιούις Χάμιλτον, παραμένει στο καλεντάρι για τις 19 Ιουλίου, αλλά «κεκλεισμένων των θυρών».  «Είμαι στη δυσάρεστη θέση να σας ανακοινώσω ότι είναι αδύνατο να διοργανώσουμε το εφετινό βρετανικό γκραν πρι με την παρουσία θεατών στο Σιλβερστόουν», τόνισε ο διευθύνων σύμβουλος του αγώνα, Στιούαρτ Πρινγκλ, με μήνυμά του προς τους οπαδούς. Η Formula 1 σχεδιάζει να ξεκινήσει η ούτως ή, άλλως, καθυστερημένη σεζόν χωρίς την παρουσία θεατών στην Αυστρία, τον ερχόμενο Ιούλιο, και να ολοκληρωθεί τον προσεχή Δεκέμβριο στο Αμπου Ντάμπι, ενώ ενδιάμεσα θα γίνουν αγώνες στην Ασία και στιςΗΠΑ,όπως αποκάλυψε τη Δευτέρα ο πρόεδρος της διοργανώτριας αρχής, Τσέις Κάρεϊ.",https://www.naftemporiki.gr/story/1593479/anablithike-kai-to-galliko-gkran-pri
MOTORSPORTS,naftemporiki.gr,Moto GP: Αναβλήθηκαν άλλα τρία γκραν πρι,"Τετάρτη, 29 Απριλίου 2020 14:24",naftemporiki.gr,"Την αναβολή ακόμη τριών αγώνων του παγκοσμίου πρωταθλήματος Moto GP ανακοίνωσαν την Τετάρτη (29/04) οι διοργανωτές. Όπως έγινε γνωστό, δεν θα διεξαχθούν τα γκραν πρι σεΓερμανία,Ολλανδία και Φινλανδία, που ήταν προγραμματισμένοι για τους μήνες Ιούνιο και Ιούλιο, λόγω της πανδημίας του κορονοϊού. Συγκεκριμένα, το γερμανικό γκραν πρι ήταν προγραμματισμένο για τις 21 Ιουνίου, ακολουθούσε αυτό στο Ασεν της Ολλανδίας, μία εβδομάδα αργότερα, ενώ το ντεμπούτο του υπό κανονικές συνθήκες θα έκανε στις 12 Ιουλίου εκείνο στην Φινλανδία. Αξίζει να σημειωθεί ότι ο αγώνας της Γερμανίας ήταν ο μοναδικός που συμπεριλαμβανόταν στο καλεντάρι του παγκοσμίου πρωταθλήματος κάθε χρόνο από το 1949, όταν και πρωτοξεκίνησε. Η σεζόν στο Moto GP δεν έχει ξεκινήσει ακόμη, με τους πρώτους 11 αγώνες να έχουν επηρεαστεί από τον ιό και οι διοργανωτές δεν είναι σε θέση ακόμη να ανακοινώσουν τι θα γίνει στο μέλλον. Έχουν αναβληθεί επίσης και οι αγώνς σεΙσπανία,  ΓαλλίακαιΙταλίακαι μοιάζει πολύ δύσκολο να πραγματοποιηθούν. Το επόμενο γκραν πρι στο αρχικό καλεντάρι είναι προγραμματισμένο για τις 9 Αυγούστου στο Μπρνο της Τσεχίας.",https://www.naftemporiki.gr/story/1594301/moto-gp-anablithikan-alla-tria-gkran-pri
ΛΟΙΠΑ ΑΘΛΗΜΑΤΑ,naftemporiki.gr,Αμπε: «Εάν δεν περιοριστεί η πανδημία δεν θα γίνουν οι Ολυμπιακοί Αγώνες»,"Τετάρτη, 29 Απριλίου 2020 11:10",naftemporiki.gr,"Λίγες ώρες αφόρου δημοσιοποιήθηκαν οι δηλώσεις του μέλους της ΔΟΕ, Τζον Κόατες, για τους Ολυμπιακούς Αγώνες, λέγοντας συγκεκριμένα ότι η διεξαγωγή τους δεν εξαρτάται αποκλειστικά από το εάν θα έχει παραχθεί το εμβόλιο κατά του κορωνοϊού, ήρθε ο πρωθυπουργός της Ιαπωνίας, Σίνζο Άμπε, να τονίσει ότι εάν δεν συγκρατηθεί η πανδημία «είναι αδύνατο να γίνουν οι Αγώνες τον επόμενο χρόνο». Η Διεθνής Ολυμπιακή Επιτροπή και η ιαπωνική κυβέρνηση ανέβαλαν τους Αγώνες τον περασμένο μήνα μέχρι τον Ιούλιο του 2021 λόγω του αντίκτυπου της επιδημίας του κορονοϊού. «Λέμε ότι οι Ολυμπιακοί και Παραολυμπιακοί Αγώνες πρέπει να διεξαχθούν κανονικά, ώστε όλοι οι αθλητές και οι θεατές να μπορούν να συμμετάσχουν με ασφάλεια. Επομένως θα ήταν αδύνατο να διεξαχθούν οι Αγώνες όπως προβλέπεται, εάν υπάρχει πανδημία κορονοϊού», υποστήριξε ο Άμπε, σε ερώτηση που τέθηκε από την πλευρά της αντιπολίτευσης για το αν το Τόκιο θα μπορούσε να φιλοξενήσει τους Αγώνες το επόμενο έτος, μετά από τη φετινή καθυστέρηση που προκλήθηκε από την πανδημία. Το Τόκιο επιβεβαίωσε 112 νέες μολύνσεις χθες, όπως ανέφερε ο εθνικός τηλεοπτικός οργανισμός NHK. Ο συνολικός αριθμός κρουσμάτων φτάνει τα 13.895 συμπεριλαμβανομένων 413 θανάτων, σύμφωνα με το NHK. Ο αριθμός αυτός είναι ακόμη χαμηλός σε σύγκριση με άλλα έθνη, αλλά οι επικριτές λένε ότι ηΙαπωνίαδεν κάνει αρκετές εξετάσεις για να αποκαλύψει το εύρος ενός προβλήματος που οδήγησε ορισμένα νοσοκομεία σε πίεση. «Όταν κοιτάζουμε αυτό που αντιμετωπίζουμε τώρα, πρέπει να προετοιμάσουμε μια παρατεταμένη μάχη ενάντια στην πανδημία. Θα είμαστε σε στενή επαφή με τη ΔΟΕ, την οργανωτική επιτροπή του Τόκιο και την κυβέρνηση του Τόκιο», δήλωσε ο Άμπε. Πρόσθεσε ότι οι Ολυμπιακοί Αγώνες «πρέπει να διεξαχθούν με τρόπο που να δείχνει ότι ο κόσμος έχει κερδίσει τη μάχη του ενάντια στην πανδημία του κορονοϊού. Διαφορετικά, θα είναι δύσκολο να διεξαχθούν οι Αγώνες». Ο πρόεδρος του Τόκιο 2020 Γιοσίρο Μότι είπε χθες στην αθλητική εφημερίδα Nikkan Sports ότι οι Αγώνες θα «ακυρωθούν» εάν δεν μπορούσαν να πραγματοποιηθούν το 2021. Επίσης την Τρίτη (29/04) ο επικεφαλής της ιατρικής ένωσης Ιαπωνίας (JMA), Γιοσιτάκε Γιοκομούρα, είπε ότι «αν δεν αναπτυχθεί αποτελεσματικό εμβόλιο, περιμένω να είναι δύσκολη η διοργάνωση των Ολυμπιακών Αγώνων.»",https://www.naftemporiki.gr/story/1594191/ampe-ean-den-perioristei-i-pandimia-den-tha-ginoun-oi-olumpiakoi-agones
ΛΟΙΠΑ ΑΘΛΗΜΑΤΑ,naftemporiki.gr,«Ζήσε Αθλητικά»: Τις 45.000 ευρώ φτάνουν έως τώρα τα έσοδα από τις δημοπρασίες,"Πέμπτη, 30 Απριλίου 2020 10:53",naftemporiki.gr,"Με ανακοίνωση που εξέδωσε η Γενική Γραμματεία Αθλητισμού γνωστοποιήθηκε ότι τα έσοδα από τις δημοπρασίες αθλητικών ενθυμίων Ολυμπιονικών και πρωταθλητών για τον αγώνα ενάντια στον κορωνοϊό του «Ζήσε Αθλητικά», αγγίζουν τις 45.000 ευρώ. Το σχετικό κείμενο που δόθηκε στη δημοσιότητα: «Αγγίζουν τις 45.000 ευρώ τα έως τώρα έσοδα των δημοπρασιών προσωπικών ενθυμίων Ολυμπιονικών και Πρωταθλητών μας, από τη σπουδαία καριέρα και τις αθλητικές τους επιτυχίες, στο πλαίσιο του προγράμματος «Ζήσε Αθλητικά»! Τα έσοδα από τις δημοπρασίες των ενθυμημάτων, οι οποίες διενεργούνται για κάθε ένα απ’ αυτά επί μία εβδομάδα στον ιστότοπο https://www.charityidols.com/el/, κατατίθενται στον ειδικό λογαριασμό του Ινστιτούτο Φαρμακευτικής Έρευνας και Τεχνολογίας, στηνΤράπεζα Πειραιώς,  για την ενίσχυση του αγώνα της χώρας μας ενάντια στον κορωνοϊό. Λίγο πριν από τα μεσάνυχτα της Τετάρτης, 29 Απριλίου, λοιπόν, η φανέλα «Νο14» του Τάκη Φύσσα, από τον αξέχαστο προημιτελικό Ελλάδα –Γαλλία1-0 στο έπος του Euro2004, δημοπρατήθηκε αντί 4.200 ευρώ και αποκτήθηκε από Κινέζο συλλέκτη! Η μπλούζα της Κατερίνας Στεφανίδη, από την επίσημη ενδυμασία της Εθνικής μας αποστολής στους Ολυμπιακούς Αγώνες στο Ρίο, όπου κατέκτησε το χρυσό μετάλλιο στο επί κοντώ, δημοπρατήθηκε αντί 1.500 ευρώ και οι δύο βολεϊκές εμφανίσεις του Παναγιώτη Πελεκούδα από τη φετινή κατάκτηση του Λιγκ Καπ με τον Παναθηναϊκό έναντι του Ολυμπιακού και από τη συμμετοχή της Εθνικής στο Ευρωπαϊκό Πρωτάθλημα, «ταξίδεψαν» στην Κύπρο, αντί 700 ευρώ. Υπενθυμίζεται ότι τα υπόλοιπα έσοδα έχουν προέλθει από τις εθνικές φανέλες των Νίκου Γκάλη (8.500), Λευτέρη Πετρούνια (1.500), Φάνη Γκέκα (810), τα γάντια του Μιχάλη Ζαμπίδη (5.000), τη ρακέτα του Στέφανου Τσιτσιπά (5.500), την εμφάνιση της Μαρίας Σάκκαρη (5.000), το διαιτητικό βραβείο πόλο από τον τελικό κόσμου στο πόλο γυναικών το 2009 (500) και από τη φανέλα με τη Γιουγκοπλάστικα του Ντίνο Ράτζα (370). Και, βέβαια, αξίζουν θερμά ευχαριστήρια σε όλους όσοι προσφέρουν τα ενθυμήματά τους, αλλά και στην ανταπόκριση του κοινού στις δημοπρασίες. Στο μεταξύ, δημοπρατούνται και συγκεντρώνουν ήδη 11.000 ευρώ : η «ασημένια» Ολυμπιακή φόρμα της Βούλας Κοζομπόλη από την απονομή του αργυρού μεταλλίου στο πόλο γυναικών μας στους Ολυμπιακούς Αγώνες Αθήνα 2004, η φανέλα «Νο21» του Κώστα Κατσουράνη από το Euro2012 στην Πολωνία, η εμφάνιση «Νο8» του Ντανίλο Γκαλινάρι με τους Λος Άντζελες Κλίπερς πέρσι στο ΝΒΑ, η «χάλκινη» φανέλα «Νο6» του Νίκου Ζήση, από το Ευρωμπάσκετ 2009, περασμένο καλοκαίρι και η φετινή εμφάνιση των Σακραμένο Κινγκς στο ΝΒΑ με το «Νο16», προς τιμή του Πρέτραγκ Στογιάκοβιτς Οι διαδικτυακές καμπάνιες «Ζήσε Αθλητικά», του Υφυπουργείου Αθλητισμού, αναδεικνύουν ακόμα μια φορά τις βασικές αξίες του αθλητισμού ως κοινωνική έκφραση, την αλληλεγγύη και τον εθελοντισμό. Οι Ολυμπιονίκες και Πρωταθλητές μας συνεισφέρουν, ευαισθητοποιούν και ενισχύουν την κοινή προσπάθεια για την αντιμετώπιση της υγειονομικής κρίσης και τους αξίζουν θερμά ευχαριστήρια. Η αθλητική οικογένεια δραστηριοποιείται συστηματικά κάθε μέρα στο «Ζήσε Αθλητικά» με περισσότερα από 150 βιντεομηνύματα, με χρήσιμες ασκήσεις για γυμναστική στο σπίτι, με διατροφικές συμβουλές και με προτροπές για αιμοδοσία, διαμέσω του καναλιού της (https://www.youtube.com/channel/UC75zIXb1UKHGaVAVytQK8uQ/videos), αλλά και των λογαριασμών της στα social media: Facebook: https://www.facebook.com/Ζήσε-Αθλητικά-101030408185517/?epa=SEARCH_BOX Twitter: https://twitter.com/ziseathlitika Instagram: https://www.instagram.com/ziseathlitika/»",https://www.naftemporiki.gr/story/1594577/zise-athlitika-tis-45000-euro-ftanoun-eos-tora-ta-esoda-apo-tis-dimoprasies
ΛΟΙΠΑ ΑΘΛΗΜΑΤΑ,naftemporiki.gr,Restart με ατομικές προπονήσεις σε εξωτερικούς χώρους,"Τρίτη, 28 Απριλίου 2020 17:49",naftemporiki.gr,"Το restart στον αθλητισμό της χώρας θα περιλαμβάνει μόνο ατομικές προπονήσεις σε εξωτερικούς χώρους. Αυτό έγινε γνωστό στη διάρκεια της τηλεδιάσκεψης που είχε την Τρίτη (28/04) ο υφυπουργός αθλητισμού, Λευτέρης Αυγενάκης με τους φορείς της αθλητικής οικογένειας, στην οποία συμμετείχαν εκπρόσωποι της νεοσύστατης Υγειονομικής Επιστημονικής Επιτροπής Αθλητισμού.  Όπως μετέδωσε το Αθηναϊκό-Μακεδονικό Πρακτορείο Ειδήσεων, η επανεκκίνηση των ομαδικών προπονήσεων (αρχικά σε ανοιχτά γήπεδα και αρκετά αργότερα στις κλειστές εγκαταστάσεις) θα εξεταστεί σε δεύτερο χρόνο, αν και οι ομοσπονδίες των ομαδικών αθλημάτων αιτήθηκαν να δοθεί η δυνατότητα στους αθλητές να ξεκινήσουν από την προσεχή εβδομάδα προγράμματα, έστω και ατομικά, προς ανάκτηση της φυσικής κατάστασης. Κατά τη διάρκεια της τηλεδιάσκεψης παρενέβη και ο εκπρόσωπος του υπουργείου υγείας, Σωτήρης Τσιόδρας, ο οποίος υπογράμμισε τη σημασία της τήρησης των μέτρων ατομικής προστασίας και των αποστάσεων, ενώ απέκλεισε κάθε πιθανότητα μαζικών συγκεντρώσεων σε αθλητικούς χώρους. Επισήμανε, ακόμη, ότι η Υγειονομική Επιστημονική Επιτροπή Αθλητισμού θα είναι αυτή που θα λαμβάνει της αποφάσεις για την επανεκκίνηση ή μη αθλητικών δρασ",https://www.naftemporiki.gr/story/1593991/restart-me-atomikes-proponiseis-se-eksoterikous-xorous
ΛΟΙΠΑ ΑΘΛΗΜΑΤΑ,naftemporiki.gr,Κόατες: «Οι Ολυμπιακοί Αγώνες δεν εξαρτώνται από την παραγωγή του εμβολίου»,"Τετάρτη, 29 Απριλίου 2020 09:39",naftemporiki.gr,"Η παραγωγή ενός εμβολίου κατά του κορονωϊού δεν θα επηρεάσει τη διεξαγωγή των Ολυμπιακών Αγώνων του Τόκιο, σύμφωνα με τα όσα υποστήριξε στο Australian Associated Press το μέλος της ΔΟΕ, Τζον Κόατες. Η θέση του Αυστραλού αποτελεί ουσιαστικά μία απάντηση  στα όσα ισχυρίστηκε την Τρίτη (28/04) ο πρόεδρος της ιατρικής ένωσης Ιαπωνίας (JM,A), Γιοσιτάκε Γιοκοκούρα, ο οποίος δήλωσε ότι «θα ήταν δύσκολο για το Τόκιο να φιλοξενήσει τους ήδη αναβληθέντες Αγώνες το 2021, χωρίς αποτελεσματικό εμβόλιο για τον Covid-19». Ο επικεφαλής της επιτροπής συντονισμού της ΔΟΕ για τους Ολυμπιακούς Αγώνες, δήλωσε ότι «το σχόλιο του προέδρου της JMA ήταν απλά μία γνώμη» και πρόσθεσε: «Οι συμβουλές που λαμβάνουμε από τον ΠΟΥ (Παγκόσμιο Οργανισμό Υγείας) αναφέρουν ότι πρέπει να συνεχίσουμε να σχεδιάζουμε πάνω στις νέες ημερομηνίες (σ.σ. 23/07-8/08 του 2021) κι αυτό είναι που κάνουμε. Αυτό δεν εξαρτάται από το εμβόλιο», δήλωσε ο Κόατες στο Australian Associated Press και κατέληξε: «Ένα εμβόλιο θα ήταν ωραίο να βρεθεί. Αλλά θα συνεχίσουμε να καθοδηγούμαστε, όπως πρέπει, από τον ΠΟΥ και τις ιαπωνικές αρχές υγείας, διότι σε όλα αυτά, η υγεία και η ευημερία των αθλητών και άλλων συμμετεχόντων στους αγώνες είναι η νούμερο ένα προτεραιότητα.» Να υπενθυμιστεί ότι χθες (28/04) π πρόεδρος της οργανωτικής επιτροπής «Τόκιο 2020», Γιοσίρο Μόρι, ανέφερε σε συνέντευξή του ότι οι Αγώνες «θα ακυρωθούν εάν δεν μπορούσαν να πραγματοποιηθούν το 2021».  ",https://www.naftemporiki.gr/story/1594151/koates-oi-olumpiakoi-agones-den-eksartontai-apo-tin-paragogi-tou-emboliou
ΛΟΙΠΑ ΑΘΛΗΜΑΤΑ,naftemporiki.gr,Μπαχ: «Έτοιμη η ΔΟΕ να αναλάβει το κόστος που της αναλογεί από την αναβολή των Ολυμπιακών Αγώνων»,"Τετάρτη, 29 Απριλίου 2020 17:46",naftemporiki.gr,"Με ανοικτή επιστολή του προς το Ολυμπιακό κίνημα, ο Τόμας Μπαχ, αναφέρεται στα προβλήματα που δημιούργησε παγκοσμίως στον αθλητισμό και όχι μόνο η πανδημία του κορωνοϊού, ενώ επισημαίνει ότι η ΔΟΕ είναι έτοιμη να αναλάβει το μερίδιο που της αναλογεί στο οικονομικό από την αναβολή των Ολυμπιακών Αγώνων. Ο πρόεδρος της Διεθνούς Ολυμπιακής Επιτροπής εξέφρασε τις ευχαριστίες του στις εθνικές Ολυμπιακές Επιτροπές, τις διεθνείς συνομοσπονδίες των Ολυμπιακών αθλημάτων και τις επιτροπές αθλητών, για τη συναίνεσή τους στην απόφαση αναβολής των Αγώνων του Τόκιο, ενώ τονίζει ότι η ΔΟΕ είναι έτοιμη να αναλάβει το μερίδιο που της αναλογεί από το κόστος της αναβολής, μερίδιο το οποίο ο ίδιος υπολογίζει σε εκατοντάδες εκατομμύρια δολάρια (οι Ιάπωνες εκτιμούν ότι το συνολικό κόστος της κατά ένα έτος μετάθεσης των Ολυμπιακών, θα αγγίξει τα 3 δισ. δολάρια). Παράλληλα, ο κ. Μπαχ υπογραμμίζει ότι θα χρειαστούν θυσίες και συμβιβασμοί από όλους τους εμπλεκόμενους, καθώς η διαμορφωθείσα κατάσταση είναι πρωτόγνωρη και απαιτεί αλληλεγγύη, δημιουργικότητα, αποφασιστικότητα και ευελιξία. Τονίζει επίσης ότι τώρα, περισσότερο από ποτέ, είναι αναγκαία η πλήρης συμμόρφωση με την λεγόμενη «Ολυμπιακή Ατζέντα 2020», που έχει ως στόχο τη μείωση του κόστους και την εν γένει βιωσιμότητα των Ολυμπιακών Αγώνων, αλλά και η μείωση του αριθμού των μεγάλων αθλητικών διοργανώσεων, μέσω διαδικασιών ενοποίησής τους. Σε μία γενικότερη αναφορά του, ο Τόμας Μπαχ κάνει λόγο για τρία σενάρια σε ό,τι αφορά την επόμενη ημέρα της πανδημίας. Στο πρώτο, η προσπάθεια επιστροφής στην προ κορονοϊού εποχή θα συνοδευτεί από όξυνση των κοινωνικών και οικονομικών ανισοτήτων, σε βαθμό πολυ μεγαλύτερο από την πρόσφατη οικονομική κρίση. Στο δεύτερο σενάριο, θα επικρατήσει η εσωστρέφεια και θα αυξηθούν οι διεθνείς ανταγωνισμοί, ενώ στο τρίτο θα επικρατήσουν η αλληλεγγύη, ο σεβασμός και η ενότητα. Ο πρόεδρος της ΔΟΕ υπογραμμίζει ότι, στην τελευταία περίπτωση, ο ρόλος του αθλητισμού και του Ολυμπιακού Κινήματος θα είναι ιδιαίτερα σημαντικός. Ο Τόμας Μπαχ επισημαίνει τη σημασία του αθλητισμού στη γενική υγεία του πληθυσμού και ζητά να συμπεριληφθεί στα πλάνα των κυβερνήσεων για την αναζωογόνηση της οικονομικής δραστηριότητας. Και καταλήγει υπενθυμίζοντας ότι «...οι Αρχαίοι Έλληνες, στους οποίους οφείλουμε τους Ολυμπιακούς Αγώνες, ήξεραν ότι με κάθε η κρίση, έρχεται και μια ευκαιρία. Ας εκμεταλλευτούμε αυτήν την ευκαιρία με ενότητα και δημιουργικότητα για να βγούμε από αυτήν την κρίση ακόμη πιο ισχυροί από πριν. Ο κόσμος μετά τον κορονοϊό θα χρειαστεί τον αθλητισμό και είμαστε έτοιμοι να συμβάλουμε στη διαμόρφωσή του με τις Ολυμπιακές μας αξίες».",https://www.naftemporiki.gr/story/1594393/mpax-etoimi-i-doe-na-analabei-to-kostos-pou-tis-analogei-apo-tin-anaboli-ton-olumpiakon-agonon
ΜΠΑΣΚΕΤ,naftemporiki.gr,Στα 216.000 δολάρια πωλήθηκε συλλεκτική φανέλα του Μάικλ Τζόρνταν,"Δευτέρα, 20 Απριλίου 2020 23:13",naftemporiki.gr,"Η φανέλα του Μάικλ Τζόρνταν από τους Ολυμπιακούς Αγώνες της Βαρκελώνης (1992) πωλήθηκε το βράδυ της Κυριακής (19/4) έναντι 216.000 δολαρίων, σε δημοπρασία που συνέπεσε με την πρεμιέρα του ντοκιμαντέρ των Σικάγο Μπουλς για τον «Air». Οι δημοπρασίες του Ρόμπερτ Έντουαρντ, που διαθέτουν αθλητικά αναμνηστικά μεγάλης αξίας, επιβεβαίωσαν την πώληση της φανέλας που φόρεσε ο Τζόρνταν κι έφερε τη υπογραφή του. Η τιμή πώλησης ήταν η δεύτερη υψηλότερη σε δημοπρασία εμφάνισης του παλαίμαχου άσου των Μπουλς. Η υποβολή προσφορών άνοιξε στις 25.000 δολάρια, στις 7 Απριλίου κι έληξε το βράδυ της πρεμιέρας του ντοκιμαντέρ «The Last Dance», του ESPN. «Ο Μάικλ Τζόρνταν είναι αναμφισβήτητα ο πιο εμβληματικός αθλητής όλων των εποχών, κερδίζοντας έξι τίτλους ΝΒΑ και δύο χρυσά μετάλλια Ολυμπιακών Αγώνων»  δήλωσε ο πρόεδρος των δημοπρασιών Ρόμπερτ Έντουαρντ, Μπράιαν Ντιούγιερ. «Οι συλλέκτες απολαμβάνουν να αποκτούν μια σπάνια φανέλα του Τζόρνταν από την Dream Team του 1992, τη μεγαλύτερη ομάδα μπάσκετ που δημιουργήθηκε ποτέ» , συμπλήρωσε.",https://www.naftemporiki.gr/story/1591375/sta-216000-dolaria-polithike-sullektiki-fanela-tou-maikl-tzorntan
MOTORSPORTS,naftemporiki.gr,Ακυρώθηκε το Ράλι Πορτογαλίας,"Πέμπτη, 30 Απριλίου 2020 14:07",naftemporiki.gr,"Ο αρχικά αναβληθέντας γύρος του Ράλι Πορτογαλίας, ακυρώθηκε οριστικά την Πέμπτη (30/04), λόγω της πανδημίας του κορωνοϊού, όπως ανακοινώθηκε από τους διοργανωτές του. Ο αγώνας ήταν ο 5ος στο καλεντάρι του παγκοσμίου πρωταθλήματος WRC και ήταν προγραμματισμένος να διεξαχθεί από τις 21 έως τις 24 Μαΐου, ωστόσο, όπως αναφέρεται στην ανακοίνωση που εκδόθηκε «οι προσπάθειες επαναπρογραμματισμού του ράλι για τα τέλη Οκτωβρίου δεν ήταν εφικτές. Η σχετική ανακοίνωση αναφέρει: «Το Automovel Club de Portugal κατέβαλε σημαντικές προσπάθειες για τη διοργάνωση της εκδήλωσης στα τέλη Οκτωβρίου, εφέτος. Μετά από αξιολόγηση που πραγματοποιήθηκε με τους συνεργάτες μας, τους διάφορους Δήμους, τις εθνικές Αρχές και τους χορηγούς, δεν είναι δυνατή η επίτευξη όλων των προϋποθέσεων υγείας και ασφάλειας που απαιτούνται για τη διοργάνωση του Ράλι της Vodafone της Πορτογαλίας. Αντιμέτωποι με αυτήν την κρίσιμη κατάσταση, αναγκασθήκαμε να ακυρώσουμε τον αγώνα».",https://www.naftemporiki.gr/story/1594689/akurothike-to-rali-portogalias
ΛΟΙΠΑ ΑΘΛΗΜΑΤΑ,naftemporiki.gr,«Ζήσε Αθλητικά»... με παπούτσια και εμφάνιση του Greek Freak,"Παρασκευή, 01 Μαΐου 2020 11:13",naftemporiki.gr,"Οι δημοπρασίες αθλητικών ειδών από Ολυμπιονίκες και πρωταθλητές του «Ζήσε Αθλητικά» συνεχίζονται, όπως και ο αγώνας κατά της πανδημίας του κορωνοϊού. Αυτή την φορά περιλαμβάνουν υπογεγραμμένα παπούτσια και συλλεκτική εμφάνιση του Γιάννη Αντετοκούνμπο, την τελευταία φανέλα που φόρεσε ο Δημήτρης Διαμαντίδης, τα φύλλα αγώνων των τελικών της Euroleague του Ολυμπιακού με τις υπογραφές των Σπανούλη και Πρίντεζη,αλλά και τα τρόπαια του νταμπλ στο μπάσκετ με αμαξίδιο. H σχετική ανακοίνωση της ΓΓΑ: «Με υπογεγραμμένα παπούτσια του Greek Freak και συλλεκτική εμφάνιση από την προσωπική σειρά ρούχων του Γιάννη Αντετοκούνμπο, που δεν έχει κυκλοφορήσει στην Ελλάδα, με την αποχαιρετιστήρια φανέλα του 3D, Δημήτρη Διαμαντίδη, που προσφέρει η ΚΑΕ Παναθηναϊκός (https://www.youtube.com/watch?v=kIJGMwix2VQ), με τα νικητήρια φύλλα αγώνα των τελικών τηςΕυρωλίγκατο 2012 και to 2013, «σφραγισμένα» από τον Βασίλη Σπανούλη και τον Γιώργο Πρίντεζη (https://www.youtube.com/watch?v=tqPv7SNYl94&feature=youtu.be), που προσφέρει η ΚΑΕ Ολυμπιακός και με τις κούπες πρωταθλήματος και κυπέλλου του ΓΣ «Δωδεκάνησος» (https://www.youtube.com/watch?v=m3-i26TYGvM) στο μπάσκετ με αμαξίδιο, συνεχίζονται οι δημοπρασίες ενθυμίων Ολυμπιονικών και Πρωταθλητών μας, από τη σπουδαία καριέρα και τις αθλητικές τους επιτυχίες, στο πλαίσιο του προγράμματος «Ζήσε Αθλητικά»! Τα έσοδα από τις δημοπρασίες των ενθυμημάτων, οι οποίες διενεργούνται για κάθε ένα απ’ αυτά επί μία εβδομάδα στον ιστότοπο https://www.charityidols.com/el/, αγγίζουν πλέον τις 45.000 ευρώ και κατατίθενται στον ειδικό λογαριασμό του Ινστιτούτο Φαρμακευτικής Έρευνας και Τεχνολογίας, στηνΤράπεζα Πειραιώς,  για την ενίσχυση του αγώνα της χώρας μας ενάντια στον κορωνοϊό. Μόλις προχτές, άλλωστε, η φανέλα «Νο14» του Τάκη Φύσσα, από τον αξέχαστο προημιτελικό Ελλάδα –Γαλλία1-0, στο έπος του Euro2004, δημοπρατήθηκε αντί 4.200 ευρώ και αποκτήθηκε από Κινέζο συλλέκτη! Αντίστοιχα, η μπλούζα της Κατερίνας Στεφανίδη, από την επίσημη ενδυμασία της Εθνικής μας αποστολής στους Ολυμπιακούς Αγώνες στο Ρίο, όπου κατέκτησε το χρυσό μετάλλιο στο επί κοντώ, δημοπρατήθηκε αντί 1.500 ευρώ και οι δύο βολεϊκές εμφανίσεις του Παναγιώτη Πελεκούδα από τη φετινή κατάκτηση του Λιγκ Καπ με τον Παναθηναϊκό έναντι του Ολυμπιακού και από τη συμμετοχή της Εθνικής στο Ευρωπαϊκό Πρωτάθλημα, «ταξίδεψαν» στην Κύπρο, αντί 700 ευρώ. Υπενθυμίζεται ότι τα υπόλοιπα έσοδα έχουν προέλθει από τις εθνικές φανέλες των Νίκου Γκάλη (8.500), Λευτέρη Πετρούνια (1.500), Φάνη Γκέκα (810), τα γάντια του Μιχάλη Ζαμπίδη (5.000), τη ρακέτα του Στέφανου Τσιτσιπά (5.500), την εμφάνιση της Μαρίας Σάκκαρη (5.000), το διαιτητικό βραβείο πόλο από τον τελικό κόσμου στο πόλο γυναικών το 2009 (500) και από τη φανέλα με τη Γιουγκοπλάστικα του Ντίνο Ράτζα (370). Και, βέβαια, αξίζουν θερμά ευχαριστήρια σε όλους όσοι προσφέρουν τα ενθυμήματά τους, αλλά και στην ανταπόκριση του κοινού στις δημοπρασίες. Στο μεταξύ, θα δημοπρατούνται έως απόψε και ήδη συγκεντρώνουν σχεδόν 9.000 ευρώ: η «ασημένια» Ολυμπιακή φόρμα της Βούλας Κοζομπόλη από την απονομή του αργυρού μεταλλίου στο πόλο γυναικών μας στους Ολυμπιακούς Αγώνες Αθήνα 2004, η φανέλα «Νο21» του Κώστα Κατσουράνη από το Euro2012 στην Πολωνία, η εμφάνιση «Νο8» του Ντανίλο Γκαλινάρι με τους Λος Άντζελες Κλίπερς πέρσι στο ΝΒΑ, ενώ, θα ολοκληρωθούν το βράδυ της Δευτέρας 4 Μαΐου οι δημοπρασίες για: την «χάλκινη» φανέλα «Νο6» του Νίκου Ζήση, από το Ευρωμπάσκετ 2009, την τελευταία φανέλα «Νο9» του Γιάννη Μπουρούση, από το Μουντομπάσκετ στηνΚίνατο περασμένο καλοκαίρι και την φετινή εμφάνιση των Σακραμένο Κινγκς στο ΝΒΑ με το «Νο16», προς τιμή του Πρέτραγκ Στογιάκοβιτς Οι διαδικτυακές καμπάνιες «Ζήσε Αθλητικά», του Υφυπουργείου Αθλητισμού, αναδεικνύουν ακόμα μια φορά τις βασικές αξίες του αθλητισμού ως κοινωνική έκφραση, την αλληλεγγύη και τον εθελοντισμό. Οι Ολυμπιονίκες και Πρωταθλητές μας συνεισφέρουν, ευαισθητοποιούν και ενισχύουν την κοινή προσπάθεια για την αντιμετώπιση της υγειονομικής κρίσης και τους αξίζουν θερμά ευχαριστήρια. Η αθλητική οικογένεια δραστηριοποιείται συστηματικά κάθε μέρα στο «Ζήσε Αθλητικά» με περισσότερα από 150 βιντεομηνύματα, με χρήσιμες ασκήσεις για γυμναστική στο σπίτι, με διατροφικές συμβουλές και με προτροπές για αιμοδοσία, διαμέσω του καναλιού της (https://www.youtube.com/channel/UC75zIXb1UKHGaVAVytQK8uQ/videos), αλλά και των λογαριασμών της στα social media: Facebook: https://www.facebook.com/Ζήσε-Αθλητικά-101030408185517/?epa=SEARCH_BOX Twitter: https://twitter.com/ziseathlitika Instagram: https://www.instagram.com/ziseathlitika/»",https://www.naftemporiki.gr/story/1595013/zise-athlitika-me-papoutsia-kai-emfanisi-tou-greek-freak
ΜΠΑΣΚΕΤ,naftemporiki.gr,Euroleague: Υπέρ της ολοκλήρωσης της σεζόν ο Μπερτομέου,"Τετάρτη, 29 Απριλίου 2020 13:46",naftemporiki.gr,"Υπέρ της επανέναρξης και ολοκλήρωσης της σεζόν στην Euroleague τάχθηκε ο Τζόρντι Μπερτομέου σε συνέντευξη που παραχώρησε στο «Sports.ru». Για μία ακόμη φορά ο εκτελεστικός διευθυντής της διοργανώτριας αρχής δήλωσε πεπεισμένος ότι η σεζόν πρέπει να τελειώσει, κάτι που θα ξεκαθαρίσει σε μεγάλο βαθμό στις 2 Μαΐου, ημερομηνία που έχει οριστεί ως η πλέον καθοριστική για να «ξεκαθαρίσει το τοπίο». Επίσης, ο «ισχυρός άνδρας» της Euroleague πρόσθεσε πως άπαντες έχουν αντιληφθεί τις οικονομικές επιπτώσεις από τα χαμένα έσοδα και βρίσκεται σε συνεχείς επαφές με τις ομάδες, ώστε να εξετάσουν όλα τα πιθανά σενάρια. Ο Μπερτομέου τόνισε μεταξύ άλλων: «Αν οι κυβερνήσεις και οι αρχές κάθε χώρας μας επιτρέψουν να οργανώσουμε παιχνίδια και αν κάνουμε ό,τι πρέπει για να υπάρξει ασφάλεια για τους παίκτες και τις ομάδες, τότε είμαι πεπεισμένος ότι πρέπει να ολοκληρώσουμε τη σεζόν. Πρέπει να το κάνουμε αυτό, όχι γιατί έχουμε υποχρέωση προς τους συνεργάτες μας, αλλά και κυρίως γιατί έχουμε υποχρέωση προς τους φιλάθλους μας. Είμαστε υποχρεωμένοι να τους δώσουμε αυτό που αγαπούν περισσότερο από οτιδήποτε άλλο, δηλαδή το μπάσκετ υψηλού επιπέδου». Αναφορικά με τις διαφωνίαεςκάποιων ομάδων ως προς το ύψος των περικοπών, ο Μπερτομέου δεν θέλησε να δώσει συγκεκριμένες λεπτομέρειες, αλλά σύμφωνα με πληροφορίες φαίνεται να υπάρχει συμφωνία για απώλεια ενός ποσοστού 30% από τα συμβόλαια των παικτών, αν η σεζόν δεν ολοκληρωθεί. Είπε χαρακτηριστικά: «Ποτέ δεν αποκαλύπτουμε λεπτομέρειες σε συζητήσεις, μιλάμε μόνο για τις αποφάσεις. Είμαστε ενωμένοι και έτσι παίρνουμε τις αποφάσεις. Από την αρχή θέλαμε τους συλλόγους μαζί μας στο κομμάτι της συμφωνίας. Σε αντίθετη περίπτωση, θα είχαμε 300 διαφορετικές υποθέσεις παικτών. Πρέπει όλοι να είμαστε στην ίδια κατεύθυνση και να ξεπεράσουμε τις δυσκολίες. Η συμφωνία ήταν αναγκαία και δημιούργησε μία καλή βάση για τους συλλόγους και τους παίκτες».  Και εξήγησε αναφορικά με τις διαπραγματεύσεις με τους αθλητές: «Η πλειοψηφία των παικτών αποδέχεται τη συμφωνία. Δεν πρέπει να ξεχνάμε πως στην Euroleague εμπλέκονται περίπου 300 παίκτες. Εγώ θέλω να τους ευχαριστήσω, επειδή κατανοούν τη δύσκολη κατάσταση που βιώνουμε. Αντιλήφθηκαν ότι παίζουν κομβικό ρόλο και μας βοήθησαν να βρούμε έναν τρόπο να λύσουμε την κρίση. Η γνώμη τους επηρεάζει σίγουρα τους φιλάθλους και είμαι σίγουρος ότι εκτίμησαν την πορεία και την έκβαση των διαπραγματεύσεων. Η μείωση των μισθών δεν λύνει τα προβλήματα, αλλά σίγουρα θα έχει θετικό αντίκτυπο στις ομάδες. Θα τις βοηθήσει να επιστρέψουν με μικρότερη ζημιά. Το πιο σημαντικό είναι ότι δείξαμε ενωμένοι».",https://www.naftemporiki.gr/story/1594278/euroleague-yper-tis-oloklirosis-tis-sezon-o-mpertomeou
ΜΠΑΣΚΕΤ,naftemporiki.gr,Ο Εμπουά δήλωσε συμμετοχή στο ντραφτ του NBA,"Σάββατο, 25 Απριλίου 2020 22:47",naftemporiki.gr,"Ο Πολ Εμπουά, ο 20χρονος πάουερ φόργουορντ (2,03) από το Καμερούν, δήλωσε συμμετοχή στο εφετινό ντραφτ τουNBA,επιβεβαιώνοντας την απόφασή του με σημερινές (25/4) δηλώσεις του στο ESPN. Ο Εμπουά έπαιξε επαγγελματικά στην κορυφαία κατηγορία της Ιταλίας την περασμένη σεζόν με τον Πέζαρο, έχοντας κατά μέσο όρο 7,4 πόντους και 5,3 ριμπάουντ.  «Αυτό το προηγούμενο έτος στο Πέζαρο ήταν μια εξαιρετική εμπειρία για μένα» , δήλωσε στο ESPN. «Ήταν μια υπέροχη ατμόσφαιρα για να γίνω καλύτερος και σίγουρα προσπάθησα να το εκμεταλλευτώ όσο το δυνατόν περισσότερο. Πιστεύω ότι οι ομάδες του NBA είδαν την ενέργεια, τον αθλητισμό, την ανταγωνιστικότητα που φέρνω κάθε στιγμή που είμαι στο παρκέ και ότι σίγουρα δεν φοβάμαι μια μικρή επαφή» . Ο Εμπουά, ο οποίος έχει άνοιγμα χεριών 2,20μ., βρίσκεται στο ραντάρ του NBA από τα 16 χρόνια του κι έλαβε μέρος στο διεθνή αγώνα Jordan Brand Classic σε Μπρούκλιν, Νέα Υόρκη και στο Adidas EuroCamp, στο Τρεβίζο της Ιταλίας.",https://www.naftemporiki.gr/story/1593193/o-empoua-dilose-summetoxi-sto-ntraft-tou-nba
ΜΠΑΣΚΕΤ,naftemporiki.gr,Πλήρης ίαση από τον covid-19 για τον ιδιοκτήτη των Νικς,"Πέμπτη, 23 Απριλίου 2020 16:22",naftemporiki.gr,"Ο ιδιοκτήτης των Νιου Γιορκ Νικς, Τζέιμς Ντόλαν, που είχε μολυνθεί πριν από περίπου ένα μήνα, ανάρρωσε από τον κορωνοϊό. Ο 64χρονος Ντόλαν είχε βρεθεί θετικός στον covid-19 αλλά με ήπια συμπτώματα, τόσο που πέρασε ολόκληρη την περίοδο απομόνωσης στο σπίτι του. Την είδηση για την πλήρη ανάρρωση του ιδιοκτήτη ανακοίνωσε ο σύλλογος της Νέας Υόρκης. Ο Ντόλαν πήγε σε ορισμένες εγκαταστάσεις υγείας στη Νέα Υόρκη για να δωρίσει αίμα, στην έρευνα κατά του ιού. ",https://www.naftemporiki.gr/story/1592459/pliris-iasi-apo-ton-covid-19-gia-ton-idioktiti-ton-niks
ΜΠΑΣΚΕΤ,naftemporiki.gr,Νέα προσφυγή του Ολυμπιακού στο CAS κατά Παναθηναϊκού και Γιαννακόπουλου,"Τετάρτη, 29 Απριλίου 2020 12:23",naftemporiki.gr,"Νέα προσφυγή κατά του Παναθηναϊκού και του Δημήτρη Γιαννακόπουλου κατέθεσε η ΚΑΕ Ολυμπιακός στο CAS, για συκοφαντική δυσφήμηση στο ντέρμπι «αιωνίων» της 9ης Νοεμβρίου 2018, για την Euroleague. Σχεδόν ενάμιση χρόνο μετά, η υπόθεση δεν έκλεισε, τουλάχιστον για τους Πειραιώτες. Οι «ερυθρόλευκο» προσέφυγαν εκ νέου στο Αθλητικό Δικαστήριο της Λωζάνης, καταγγέλλοντας τους «πράσινους» και τον Δημήτρη Γιαννακόπουλο για συκοφαντική δυσφήμιση. Στις αρχές του μήνα η διοργανώτρια αρχή απέρριψε την τότε προσφυγή του Ολυμπιακού, ο οποίος στρέφεται ξανά στο CAS για την υπόθεση. Θυμίζουμε ότι πριν από αυτό, το CAS είχε επιστρέψει τη διαμάχη των «αιωνίων» στον αθλητικό δικαστή της EuroLeague.",https://www.naftemporiki.gr/story/1594231/nea-prosfugi-tou-olumpiakou-sto-cas-kata-panathinaikou-kai-giannakopoulou
MOTORSPORTS,naftemporiki.gr,Formula 1: Όλα υπό συζήτηση για το γκραν πρι του Σιλβερστόουν,"Σάββατο, 02 Μαΐου 2020 16:42",naftemporiki.gr,"Η διεξαγωγή του εφετινού γκραν πρι του Σιλβερστόουν «δεν είναι δεδομένη», ακόμη και χωρίς θεατές και η απόφαση εξαρτάται από άλλους, τόνισε το Σάββατο (2/05) ο τεχνικός διευθυντής του βρετανικού αγώνα, Στιούαρτ Πρινγκλ. Τα σχέδια της Formula 1 για να ξεκινήσει η σεζόν, έχουν αλλάξει άρδην λόγω της πανδημίας του κορονοϊού, με δύο αγώνες κεκλεισμένων των θυρών στην Αυστρία, στις αρχές Ιουλίου, αφού προηγηθούν άλλοι δύο στο Σιλβερστόουν. Ο κάθε αγώνας θα χρειαστεί την κυβερνητική έγκριση, με τις χώρες να βρίσκονται ακόμη σε σοβαρά στάδια του lockdown, με τους περιορισμούς μετακινήσεων και μεγάλων γεγονότων να βρίσκονται σε ισχύ.\ Το βρετανικό γκραν πρι θέλει να ανοίξει το δρόμο για την επιστροφή... στη δράση, αλλά όπως ανακοινώθηκε στις αρχές της εβδομάδας, κάθε αγώνας που είναι πιθανό να πραγματοποιηθεί θα γίνει χωρίς την παρουσία θεατών.",https://www.naftemporiki.gr/story/1595161/formula-1-ola-upo-suzitisi-gia-to-gkran-pri-tou-silberstooun
ΜΠΑΣΚΕΤ,naftemporiki.gr,Ένα εκ. ευρώ από την Αρμάνι στη μάχη κατά του κορωνοϊού,"Τετάρτη, 29 Απριλίου 2020 17:40",naftemporiki.gr,"Πριν από λίγο καιρό οι παίκτες, το τεχνικό τιμ και υψηλόβαθμα στελέχη της Αρμάνι Μιλάνο, είχαν συμφωνήσει στις μειώσεις των μισθών τους. Τα χρήματα που συγκέντρωσε η διοίκηση από τις περικοπές που έγιναν της επέπρεψαν να διαθέσει το ποσό του ενός εκ. ευρώ στη μάχη για το εμβόλιο κατά του κορωνοϊού. Η δωρεά της ιταλικής ομάδας έγινε συγκεκριμένα στο τμήμα βιοχημικών κλινικής της Ιταλίας, η οποία ασχολείται με την ανακάλυψη του εμβολίου κατά του Covid-19. ",https://www.naftemporiki.gr/story/1594391/ena-ek-euro-apo-tin-armani-sti-maxi-kata-tou-koronoiou
ΠΟΔΟΣΦΑΙΡΟ,naftemporiki.gr,Παραμένει στον πάγκο του Ολυμπιακού ο Πέδρο Μαρτίνς,"Σάββατο, 02 Μαΐου 2020 17:31",naftemporiki.gr,"Προπονητής του Ολυμπιακού για άλλα δύο χρόνια θα είναι, εκτός συγκλονιστικού απρόοπτου, ο Πέδρο Μαρτίνς. Ο Πορτογάλος τεχνικός και ο Βαγγέλης Μαρινάκης φέρονται, σύμφωνα με τις νεότερες πληροφορίες, να έφτασαν σε οριστική συμφωνία για την επέκταση της συνεργασίας τους κι εντός της επόμενης εβδομάδας αναμένονται οι ανακοινώσεις για να «σφραγιστεί» το deal. Αυτό που έχει ενδιαφέρον αφορά τη χρονική διάρκεια του νέου συμβολαίου του Μαρτίνς, η οποία θα είναι πιθανότατα για δύο χρόνια και όχι για έναν, όπως τουλάχιστον, φέρεται να ζητούσαν στις πρώτες συζητήσεις ο Πορτογάλος και ο εκπρόσωπός του.",https://www.naftemporiki.gr/story/1595168/paramenei-ston-pagko-tou-olumpiakou-o-pedro-martins
ΠΟΔΟΣΦΑΙΡΟ,naftemporiki.gr,Ανανέωσε με το Βέλγιο έως το 2022 ο Μαρτίνεθ,"Σάββατο, 02 Μαΐου 2020 12:46",naftemporiki.gr,"  Προπονητής του Βελγίου έως το καλοκαίρι του 2022 θα παραμείνει ο Ρομπέρτο Μαρτίνεθ, καθώς υπέγραψε την επέκταση της συνεργασίας του με την ποδοσφαιρική ομοσπονδία της χώρας. Το πρωί του Σαββάτου (2/05) επιβεβαιώθηκαν οι πληροφορίες για την προφορική συμφωνία που είχε προηγηθεί εδώ και καιρό με τον Ισπανό τεχνικό. Ο ίδιος είχε δηλώσει σε πρόσφατη συνέντευξή του ότι ήταν επιθυμία του να παραμείνει στο τιμόνι των «κόκκινων διαβόλων», με στόχο να τους οδηγήσει στους τελικούς του EURO 2021, όπου θα αντιμετωπίσουν τις Δανία, Φινλανδία και Ρωσία στον 2ο όμιλο της τελικής φάσης του τουρνουά. Το Βέλγιο έχει εξασφαλίσει ήδη την πρόκρισή του με 10 νίκες σε ισάριθμους αγώνες στα προκριματικά της διοργάνωσης, με την ομάδα του Μαρτίνεθ να είχε τελειώσει την πρώτη φάση με 40 γκολ, έχοντας δεχτεί μόλις 3. Μετά την επισημοποίηση της παραμονής του, ο 46χρονος τεχνικός, ο οποίος οδήγησε το Βέλγιο στην κατάληψη της 3ης θέσης στο Παγκόσμιο Κύπελλο της Ρωσίας, ανανέωσε το ραντεβού του και για αυτό του 2022, το οποίο, αν δεν υπάρξουν... εξελίξεις, θα διοργανώσει το Κατάρ.",https://www.naftemporiki.gr/story/1595121/ananeose-me-to-belgio-eos-to-2022-o-martineth
ΠΟΔΟΣΦΑΙΡΟ,naftemporiki.gr,Σε 8 γήπεδα οι εναπομείναντες αγώνες της Premier League,"Σάββατο, 02 Μαΐου 2020 12:51",naftemporiki.gr,"Οκτώ είναι τα γήπεδα που θα χρησιμοποιήσουν οι ομάδες της Premier League, εφόσον αποφασιστεί να επαναρχίσει το πρωτάθλημα. Στην απόφαση αυτή κατέληξαν οι εκπρόσωποι των 20 ομάδων, στη διάρκεια της χθεσινής (1/02) τηλεδιάσκεψης που είχαν με τη Λίγκα, στην οποία το βασικό θέμα ήταν το restart της αγωνιστικής δράσης. Συμφωνήθηκε, οι εναπομείναντες αγώνες να διεξαχθούν κεκλεισμένων των θυρών, σε οκτώ γήπεδα που θα... σφραγιστούν, ώστε να λειτουργούν υπό αυστηρές συνθήκες για τον κορωνοϊό. Για να μην έχουν πλεονέκτημα έναντι των αντιπάλων, οι ομάδες των οποίων οι έδρες βρίσκονται ανάμεσα σε αυτό το σχέδιο, θα δίνουν τους εντός έδρας αγώνες σε άλλο γήπεδο. «Κόπηκαν» το Άνφιλντ και το Στάμφορντ Μπριτζ, ενώ το Γουέμπλεϊ και το Σεντ Τζορτζ Παρκ αποτελούν εναλλακτικές επιλογές. Η τελική λίστα πάντως θα οριστικοποιηθεί σε νέα τηλεδιάσκεψη μετά από δύο εβδομάδες. Τα οκτώ γήπεδα που εξετάζει να χρησιμοποιήσει η Premier League όταν επανεκκινήσει: Σεντ Μέρι (Σαουθάμπτον), Άμοξ (Μπράιτον), Έμιρεϊτς (Άρσεναλ), Βίλα Παρκ (Άστον Βίλα), Κινγκ Πάουερ (Λέστερ), Στάδιο Λονδίνου (Γουέστ Χαμ), Ολντ Τράφορντ (Μάντσεστερ Γιουνάιτεντ), Έτιχαντ (Μάντσεστερ Σίτι)  ",https://www.naftemporiki.gr/story/1595123/se-8-gipeda-oi-enapomeinantes-agones-tis-premier-league
ΛΟΙΠΑ ΑΘΛΗΜΑΤΑ,naftemporiki.gr,Τα πρώτα... δειλά βήματα στο τένις ξεκινούν στην Γερμανία,"Πέμπτη, 30 Απριλίου 2020 11:03",naftemporiki.gr,"Το τένις κάνει τα πρώτα δειλά βήματα στο μακρύ δρόμο που έχει μπροστά του έως ότου επιστρέψει σε κανονικούς ρυθμούς. Από αύριο Παρασκευή (1/05) έως και την προσεχή Δευτέρα (4/05) οι φίλοι του αθλήματος θα έχουν την ευκαιρία να δουν ξανά αγώνες, έστω και τηλεοπτικά, ενώ οι αθλητές που βρίσκονται κάτω από το Νο100 της παγκόσμιας κατάταξης (άνδρες και γυναίκες) θα μπορέσουν να πάρουν μία οικονομική ανάσα εν μέσω πανδημίας.  ΣτηΓερμανίαθα ξεκινήσει την Παρασκευή ένα φιλικό τουρνουά με την ονομασία «Tennis Point Exhibition Series», με τη συμμετοχή 8 αθλητών που θα αναμετρηθούν σ’ ένα μίνι πρωτάθλημα, με 32 συνολικά αγώνες, χωρίς φυσικά την παρουσία θεατών. Αυτή θα είναι η μορφή των αγώνων και των τουρνουά, που σκέφτονται να διοργανώσουν αρκετές χώρες τις επόμενες εβδομάδες, ώστε να «κινηθεί» το άθλημα και να βρουν οικονομικό διέξοδο πολλοί αθλητές και αθλήτριες, που βρίσκονται στα χαμηλότερα επίπεδα της παγκόσμιας κατάταξης.",https://www.naftemporiki.gr/story/1594585/ta-prota-deila-bimata-sto-tenis-ksekinoun-stin-germania
ΠΟΔΟΣΦΑΙΡΟ,naftemporiki.gr,Premier League: Σενάριο για ολοκλήρωση της σεζόν... στην Αυστραλία επικαλείται η «Sun»,"Κυριακή, 03 Μαΐου 2020 11:16",naftemporiki.gr,"Το Plan B για την ολοκλήρωση της σεζόν εξετάζει η διοργανώτρια αρχή του αγγλικού πρωταθλήματος. Η «Sun» με δημοσίευμά της αναφέρει ότι ο Άγγλος ατζέντης Γκάρι Oυίλιαμς πρότεινε τη διεξαγωγή των εναπομείναντων αγώνων της Premier League εκτός... Μεγάλης Βρετανίας και συγκεκριμένα στην Αυστραλία, επισημαίνοντας πως έχει, ήδη, εξασφαλίσει τη θετική γνώμη από την κυβέρνηση της μακρινής ηπείρου. Ως πόλη διεξαγωγής των αναμετρήσεων εξετάζεται το Περθ, με τον Γκάρι Ουίλιαμς να εξηγεί: «Μίλησα με αρκετούς ανθρώπους από τις ομάδες και τους άρεσε η ιδέα. Έχω ήδη επαφές και με ανθρώπους από την κυβέρνηση της Αυστραλίας και θα έχουμε περισσότερες συζητήσεις μέσα στη νέα εβδομάδα. Σε όλους αρέσει το ενδεχόμενο. Εδώ δεν κινδυνεύει κανείς. Είχαμε τέσσερα νέα κρούσματα τις τελευταίες 10 μέρες. Μπορούμε να περπατάμε ακόμα και σε παρέες των 10, να πηγαίνουμε στις παραλίες, όλα έχουν ανοίξει σταδιακά». Τα 92 συνολικά ματς που απομένουν για να πέσει η αυλαία της Premier League θα μπορούσαν να διεξαχθούν στα τέσσερα μεγάλα γήπεδα του Περθ, το Optus Stadium (65.000), το Perth Oval (20.500), το WACA (24.500) και το Joondalup Arena (16.000).",https://www.naftemporiki.gr/story/1595242/premier-league-senario-gia-oloklirosi-tis-sezon-stin-australia-epikaleitai-i-sun
ΠΟΔΟΣΦΑΙΡΟ,naftemporiki.gr,Ανανέωσε ο Μιλίνκοβιτς-Σάβιτς στη Λάτσιο,"Σάββατο, 02 Μαΐου 2020 20:33",naftemporiki.gr,"Οι «μνηστήρες» για τον Σεργκέϊ Μιλίνκοβιτς-Σάβιτς θα πρέπει να αναθεωρήσουν τις απόψεις τους για τον Σέρβο διεθνή άσο, ο οποίος σύμφωνα με το «Sky Sport» επέκτεινε τη συνεργασία του με την Λάτσιο. Όπως αποκάλυψε το έγκυρο μέσο, ο 25χρονος θα παραμείνει κάτοικος Ρώμης τουλάχιστον έως τον Ιούνιο του 2024, καθώς επεκτάθηκε για έναν χρόνο ακόμη το ισχύον συμβολαιό του με τους «λατσιάλι». Με βάση τα όσα μεταδόθηκαν ο Μιλίνκοβιτς-Σάβιτς θα δει τις απολαβές του να αυξάνονται κατά περίπου τρία εκατομμύρια ευρώ για κάθε χρόνο του συμβολαίου του με την ομάδα της «αιώνιας πόλης».",https://www.naftemporiki.gr/story/1595187/ananeose-o-milinkobits-sabits-sti-latsio
MOTORSPORTS,naftemporiki.gr,Το Silverstone θέτει υποψηφιότητα για δύο αγώνες,"Δευτέρα, 20 Απριλίου 2020 12:46",naftemporiki.gr,"«Μπορούμε να διοργανώσουμε δύο Grand Prix στη σειρά, έχουμε την ικανότητα. Έχουμε τις δεξιότητες και τις γνώσεις για να το κάνουμε» . Τα λόγια ανήκουν στον Στιούαρτ Πρινγκλ, διευθυντή της πίστας Silverstone, που αποτελεί την έδρα του βρετανικού GP της F1, κατά τη διάρκεια συνέντευξής του στον Guardian. Στην Ιστορία του σιρκουί, μέχρι σήμερα καμία πίστα δεν έχει φιλοξενήσει δύο συνεχείς αγώνες στο παγκόσμιο πρωτάθλημα, αλλά και ουδέποτε ο παγκόσμιος αθλητισμός είχε βρεθεί σε τέτοια κατάσταση εγκλωβισμού. Προς το παρόν, ο πρώτος αγώνας στο φετινό ημερολόγιο της F1 είναι το γαλλικό GP, που έχει προγραμματιστεί για τις 28 Ιουνίου στο Le Castellet. Κι αυτός, όμως, διατρέχει υψηλό κίνδυνο αναβολής ή ακύρωσης λόγω της έκτακτης ανάγκης του κορωνοϊού, που δεν επέτρεψε να διεξαχθεί κανένας αγώνας το 2020. Το GP της Μεγάλης Βρετανίας έχει προγραμματιστεί για τις 19 Ιουλίου.",https://www.naftemporiki.gr/story/1591299/to-silverstone-thetei-upopsifiotita-gia-duo-agones
ΜΠΑΣΚΕΤ,naftemporiki.gr,ESPN: Μείωση 25% στους μισθούς των παικτών του ΝΒΑ,"Σάββατο, 18 Απριλίου 2020 10:40",naftemporiki.gr,"«Ψαλίδι» της τάξης του 25% θα μπει στους μισθούς των παικτών του ΝΒΑ μετά από συμφωνία που επήλθε ανάμεσα στο συνδικαλιστικό τους όργανο και στη διοργανώτρια αρχή του κορυφαίου πρωταθλήματος του πλανήτη. Όπως μετέδωσε το ESPN, για την περίοδο που δεν διεξάγονται αγώνες λόγω της πανδημίας του κορωνοϊού, τα χρήματα που θα συγκεντρωθούν θα μπουν σε ειδικό λογαριασμό και θα επιστραφούν στους αθλητές, εφόσον γίνουν όλοι οι αγώνες. Αποφασίστηκε επίσης να συνεχιστούν οι μειώσεις και για τους δύο πρώτους μήνες της σεζόν 2020/2021.  Οι δύο πλευρές, τέλος, συμφώνησαν να υπάρχει και μελλοντικά σταδιακή μείωση μισθών σε περίπτωση «ανωτέρας βίας».",https://www.naftemporiki.gr/story/1590986/espn-meiosi-25-stous-misthous-ton-paikton-tou-nba
MOTORSPORTS,naftemporiki.gr,F1: Δεύτερη σερί νίκη για τον Λεκλέρκ σε εικονικό γκραν πρι,"Δευτέρα, 20 Απριλίου 2020 00:18",naftemporiki.gr,"Back to back για τον Σαρλ Λεκλέρκ με Ferrari, αυτή την φορά στο κινεζικό εικονικό γκραν πρι της Formula 1 (F1 Esports Series - Race For The World), που διεξήχθη το βράδυ της Κυριακής του Πάσχα (19/04). Ο 22χρονος, ο οποίος σε πραγματικούς αγώνες πανηγύρισε διαδοχικές νίκες, σε Βέλγιο καιΙταλίαστο παγκόσμιο πρωτάθλημα του 2019, εκμεταλλεύτηκε την pole position και ήγαν ο νικητής, δύο εβδομάδες αφότου έκανε το ίδιο στο ντεμπούτο του σε εικονικό αγώνα και συγκεκριμένα στο γκραν πρι του Βιετνάμ. Αγωνιζόμενος σε έναν προσομοιωτή που είχε εγκατασταθεί στο σπίτι του στο Μονακό, ο Λεκλέρκ επικράτησε του Ταϋλανδέζου οδηγού της Red Bull, Αλεξάντερ Αλμπον, με διαφορά δυόμιση δευτερολέπτων. Ο οδηγός της Formula 2 και νικητής του πρώτου γύρου, Γκουάνγιου Ζου, τερμάτισε τρίτος με Renault. «Ήταν πολύ έντονο παιδιά» είπε ο Λεκλέρκ σε περίπου 60.000 θεατές που παρακολούθησαν το εικονικό γκραν πρι από το διαδίκτυο.",https://www.naftemporiki.gr/story/1591264/f1-deuteri-seri-niki-gia-ton-leklerk-se-eikoniko-gkran-pri
ΠΟΔΟΣΦΑΙΡΟ,naftemporiki.gr,Τρία μέλη της Κολωνίας θετικοί στον κορωνοϊό,"Παρασκευή, 01 Μαΐου 2020 23:18",naftemporiki.gr,"Τρία μέλη της Κολωνίας βρέθηκαν θετικοί στον κορωνοϊό, όπως ενημέρωσε την Παρασκευή (1/05) ο σύλλογος της Bundesliga, ωστόσο, οι ατομικές προπονήσεις της ομάδας συνεχίζονται κανονικά. Με ανακοίνωση που εξέδωσε η διοίκηση έκανε γνωστό ότι όλο το ποδοσφαιρικό τμήμα και το προπονητικό τιμ υποβλήθηκαν σε ιατρικά τεστ την Πέμπτη (30/04). «Τρεις άνθρωποι βρέθηκαν θετικοί, όλοι είναι ασυμπτωματικοί» αναφέρει η ανακοίνωση και συνεχίζει: «Μετά από την αξιολόγηση των περιπτώσεων από τις υγειονομικές αρχές, οι τρεις άνθρωποι που βρέθηκαν θετικοί θα παραμείνουν σε 14ήμερη καραντίνα στο σπίτι.» Η Κολωνία ανακοίνωσε ότι δεν θα επιβεβαιώσει κανένα όνομα σε ένδειξη σεβασμού απέναντί τους. ",https://www.naftemporiki.gr/story/1595076/tria-meli-tis-kolonias-thetikoi-ston-koronoio
ΠΟΔΟΣΦΑΙΡΟ,naftemporiki.gr,Πέδρο Σάντσεθ: «Το πιο πιθανό είναι να δούμε αγώνες από την τηλεόραση»,"Σάββατο, 02 Μαΐου 2020 19:29",naftemporiki.gr,"«Πολύ φοβάμαι ότι θα δούμε αγώνες χωρίς την παρουσία θεατών» τόνισε μεταξύ άλλων στη σημερινή του ενημέρωση προς τα ΜΜΕ ο πρωθυπουργός της Ισπανίας, Πέδρο Σάντσεθ. Εκανε ιδιαίτερη αναφορά στον αθλητισμό και δη στο ποδόσφαιρο, τονίζοντας πως αν και είναι περισσότερο φίλος του μπάσκετ, είναι πολύ πιθανό, εφόσον ξεκινήσουν τα πρωταθλήματα, οι αγώνες να διεξαχθούν κεκλεισμένων των θυρών, εξαιτίας της πανδημίας του κορωνοϊού. Αναφερόμενος στο restart του ποδοσφαίρου είπε: «Είμαι περισσότερο οπαδός του μπάσκετ απ΄ ότι του ποδοσφαίρου, αλλά ελπίζουμε ότι αυτό θα γίνει σύντομα, θα αποφασίσουν γι΄ αυτό οι ομοσπονδίες και οι λίγκες. Ξεκινήσαμε με το να επιτρέψουμε τις ατομικές προπονήσεις στα ομαδικά σπορ, ελπίζουμε σύντομα να γίνουν και τα υπόλοιπα, αλλά το πιθανότερο είναι πως θα δούμε αγώνες από την τηλεόραση και όχι μέσα από τα στάδια.  Πολύ το φοβάμαι αυτό. Μπορούν να διεξαχθούν ατομικές προπονήσεις και τα βασικά επαγγελματικά πρωταθλήματα να συνεχιστούν», ανακοίνωσε ο Σάντσες ως ένα από τα μέτρα της αποκλιμάκωσης μετά το συμβούλιο των υπουργών στις 28 Απριλίου, αναφερόμενος στην φάση μηδέν που ξεκινά στις 4 Μαΐου. Αυτή θα είναι η ημερομηνία στην οποία οι αθλητές θα μπορέσουν να επιστρέψουν στο γήπεδο, σύμφωνα με τα καθιερωμένα πρωτόκολλα και κάτω από τις οδηγίες της LaLiga. Υπάρχουν ομάδας, όπως η Ρεάλ Μαδρίτης, η οπολια έχει ήδη ανακοινώσει την ημερομηνία επιστροφής στη δράση. Οι παίκτες του Ζινεντίν Ζιντάν και οι υπάλληλοι που εργάζονται στο ποδοσφαιρικό τμήμα έχουν δώσει ραντεβού για τις 11 Μαΐου. Τις προηγούμενες ημέρες και κατά τη διάρκεια της επόμενης εβδομάδας, αναμένεται οι παίκτες των ομάδων της LaLiga θα περάσουν από τα τεστ που θα υποβληθούν, για να εντοπιστούν τυχόν κρούσματα πριν την επιστροφή (πιθανότατα) στις κανονικές προπονήσεις.",https://www.naftemporiki.gr/story/1595183/pedro-santseth-to-pio-pithano-einai-na-doume-agones-apo-tin-tileorasi
ΜΠΑΣΚΕΤ,naftemporiki.gr,Τιμήθηκε η μνήμη της Τζίτζι Μπράιντ στα ντραφτ του WNBA,"Σάββατο, 18 Απριλίου 2020 09:52",naftemporiki.gr,"Σε άκρως συγκινησιακό κλίμα πραγματοποιήθηκαν τα ξημερώματα τα ντραφτ του WNBA, στη διάρκεια των οποίων τιμήθηκε η μνήμη των Τζίτζι Μπράιαντ, Αλίσα Αλτομπέλι και Πέιτον Τσέστερ, που έχασαν τη ζωή τους μετά την πτώση του ελικοπτέρου του Κόμπι Μπράιαντ.  Τα τρία κορίτσια ήταν συναθλήτριες και αγαπούσν το μπάσκετ, γεγονός που δεν ήταν δυνατό να περάσει απαρατήρητο στη διαδικασία των ντραφτ. The WNBA has officially announced the Kobe and Gigi Bryant WNBA Advocacy Award, which will recognize an individual or group who has made significant contributions to the visibility, perception and advancement of women’s and girls’ basketball at all levels.  pic.twitter.com/UjsmV8l8Bt Η κομισάριος του WNBA, Κάθι Ένγκελμπερτ, ανακοίνωσε την καθιέρωση του βραβείου «Κόμπι και Τζίτζι Μπράιαντ». Πρόκειται για ένα βραβείο που θα δίνεται σε μία ομάδα ή ένα άτομο που βοηθάει στην ανάδειξη του γυναικείου μπάσκετ.  Το κεντρικό πρόσωπο της εκδήλωσης ήταν η Σαμπρίνα Ιονέσκου από το Όρεγκον την οποία επέλεξε η Νιου Γιορκ Λίμπερτι, ως νο1 των ντραφτ. Στην καριέρα της μετρά 2.000 πόντος και 1.000 ριμπάουντ και ασίστ. Η εκδήλωση λόγω της καραντίνας έγινε διαδικτυακά. ",https://www.naftemporiki.gr/story/1590983/timithike-i-mnimi-tis-tzitzi-mpraint-sta-ntraft-tou-wnba
MOTORSPORTS,naftemporiki.gr,Πέθανε ο θρυλικός πιλότος Στέρλινγκ Μος,"Κυριακή, 12 Απριλίου 2020 16:58",naftemporiki.gr,"Έφυγε σήμερα από τη ζωή, σε ηλικία 90 ετών από λοίμωξη του αναπνευστικού που τον ταλαιπώρησε τα τελευταία χρόνια, ο θρυλικός Βρετανός πιλότος της Formula 1, Σερ Στέρλινγκ Μος. Στα μεταπολεμικά χρόνια ο Μος νίκησε στις 212 από τις 529 κούρσες που έτρεξε σε κάθε κατηγορία, συμπεριλαμβανομένων των Targa Florio, Mille Miglia και Tourist Trophy. Μέχρι και σήμερα απασχολούσε συχνά τους στατιστικολόγους, επειδή είναι ο οδηγός της F1 που κέρδισε τα περισσότερα Grand Prix (16), χωρίς να κατακτήσει ποτέ τον τίτλο. Στην καριέρα του ο Στέρλινγκ Μος είχε καταγράψει επίσης 16 pole position μεταξύ του 1952 και του 1961 και τέσσερις δεύτερες θέσεις στην κατάταξη του Παγκοσμίου Πρωταθλήματος: 1955, 1956, 1957 και 1958. Το 1962 τραυματίστηκε σοβαρά σε ένα ατύχημα στο Γκούντγουντ, το οποίο τον κράτησε σε κώμα για 30 ημέρες. Μετά από κάποιες δοκιμές το επόμενο έτος, με την Lotus, αποφάσισε να αποσυρθεί από τους αγώνες. Ο Μος είχε συμμετοχή και σε μια ταινία του Τζέιμς Μποντ, το Casinò Royal, παίζοντας τον εαυτό του. Μια πηγή έμπνευσης για τους μεγαλύτερους, ένας μύθος και παράδειγμα για όλους τους πιλότους από το 1950 μέχρι σήμερα...",https://www.naftemporiki.gr/story/1589047/pethane-o-thrulikos-pilotos-sterlingk-mos
ΛΟΙΠΑ ΑΘΛΗΜΑΤΑ,naftemporiki.gr,World Athletics: Ειδικό ταμείο για να βοηθηθούν οι αθλητές που αντιμετωπίζουν οικονομικές δυσκολίες,"Τρίτη, 28 Απριλίου 2020 15:27",naftemporiki.gr,"Ένα ειδικό ταμείο, μέσω του οποίου θα ενισχυθούν οικονομικά οι επαγγελματίες αθλητές που «χτυπήθηκαν» περισσότερο από την πανδημία του κορωνοϊού, δημιούργησαν από κοινού, η World Athletics και το Διεθνές Ίδρυμα Αθλητισμού (IAF). Το αρχικά διαθέσιμο κεφάλαιο φτάνει τις 500.000 δολάρια, με τον πρόεδρο της διεθνούς ομοσπονδίας στίβου, Σεμπάστιαν Κόε (είναι επίσης ο επικεφαλής της IAF), να δηλώνει ότι το ταμείο θα χρησιμοποιηθεί για να βοηθήσει τους αθλητές που έχουν χάσει το μεγαλύτερο μέρος του εισοδήματός τους το τελευταίο διάστημα λόγω αναβολής ή ακύρωσης των αγώνων διεθνώς. Το Διεθνές Ίδρυμα Αθλητισμού, που ιδρύθηκε το 1986 για να υποστηρίξει φιλανθρωπικούς σκοπούς που αφορούν τον αθλητισμό, υπό την επίτιμη προεδρία του Πρίγκιπα Αλβέρτου ΙΙ του Μονακό, έχει διαθέσει πόρους από τους προϋπολογισμούς του για το 2020 και το 2021 για να βοηθήσει αθλητές που έχουν ανάγκη μέσω αυτής της διαδικασίας. Ο Κόε θα προεδρεύει μιας ειδικής πολυ-περιφερειακής ομάδας εργασίας για την αξιολόγηση των αιτήσεων συνδρομής, οι οποίες θα υποβληθούν μέσω των έξι συνομοσπονδιών μελών της WA. Στα μέλη της ομάδας εργασίας περιλαμβάνεται και η Ελληνίδα «χρυσή» Ολυμπιονίκης και παγκόσμια πρωταθλήτρια, Κατερίνα Στεφανίδη, καθώς και ο κάτοχος του παγκοσμίου ρεκόρ στα 1.500μ, Χικάμ Ελ Γκερούζ μέλη του Εκτελεστικού Συμβουλίου της WA και άλλοι. Η ομάδα εργασίας θα συναντηθεί αυτήν την εβδομάδα για να αποφασίσει τη διαδικασία απονομής και διανομής επιχορηγήσεων σε μεμονωμένους αθλητές και να εξετάσει άλλους τρόπους συγκέντρωσης πρόσθετων πόρων για το ταμείο.",https://www.naftemporiki.gr/story/1593936/world-athletics-eidiko-tameio-gia-na-boithithoun-oi-athlites-pou-antimetopizoun-oikonomikes-duskolies
ΠΟΔΟΣΦΑΙΡΟ,naftemporiki.gr,Οι Δανοί θέλουν να ξαναπαίξουν μπάλα,"Παρασκευή, 01 Μαΐου 2020 19:27",naftemporiki.gr,"Την θέση της για τη συνέχιση του πρωταθλήματος εξέφρασε η ποδοσφαιρική ομοσπονδία της Δανίας (DBU), η οποία ελπίζει ότι οι ομάδες θα οδηγηθούν στη σέντρα έως τις 29 Μαΐου, με την προϋπόθεση και της κυβερνητικής έγκρισης, όπως ανακοινώθηκε την Παρασκευή (1/05). Το ποδόσφαιρο έχει σταματήσει σε όλα τα μεγάλα ευρωπαϊκά πρωταθλήματα, λόγω της πανδημίας του κορονοϊού, χωρίς να έχει επαναρχίσει σε κανένα. Η UEFA έχει δώσει διορία έως τις 25 Μαΐου στις λίγκες να προσδιορίσουν τα πλάνα τους για το restart. «Είναι επιτακτική ανάγκη ότι η 3F Superliga πρέπει να ξεκινήσει έως τις 29 Μαΐου, έτσι ώστε να μπορέσει να ""τρέξει"" η διοργάνωση μέχρι το τέλος της, λαμβάνοντας πάντα υπόψη την υγεία των παικτών», τόνισε με ξεχωριστή του δήλωση ο πρόεδρος της DBU, Γέσπερ Μόλερ. Έχοντας διακοπεί για 2.5 μήνες, η ομοσπονδία ελπίζει ότι θα μπορέσει να δει το πρώτο ματς της Super League να διεξάγεται στις 29/05, αλλά όπως διευκρινίστηκε, όλα θα εξαρτηθούν από τις προθέσεις της κυβέρνησης.",https://www.naftemporiki.gr/story/1595056/oi-danoi-theloun-na-ksanapaiksoun-mpala
ΜΠΑΣΚΕΤ,naftemporiki.gr,NBA: Παρελθόν από τους Μπουλς ο Πίπεν,"Πέμπτη, 16 Απριλίου 2020 14:11",naftemporiki.gr,"Τέλος (και επισήμως) έλαβε η συνεργασία των Σικάγο Μπουλς με τον Σκότι Πίπεν. Η είδηση έγινε γνωστή τα ξημερώματα, αν και το «διαζύγιο» τους είχε ουσιαστικά επέλθει εδώ και καιρό. Ο παίκτης-θρύλος των «Ταύρων» τη δεκαετία του '90, με τους οποίους κατέκτησε έξι πρωταθλήματα ΝΒΑ, απολύθηκε από τη θέση του Senior Advisor, στην οποία βρισκόταν από το 2012! Οι δύο πλευρές κρατούσαν ως «επτασφράγιστο μυστικό» τη λύση της συνεργασίας με τον Hall of Famer να δηλώνει στο ""TMZ"": «Απολύθηκα φέτος. Δεν ήθελα να δημοσιοποιηθεί κάτι τέτοιο, αλλά δεν είμαι πλέον υπάλληλος των Σικάγο Μπουλς. Πιθανότατα είναι κάτι καλό, έτσι; Θέλω να συνδέομαι με νίκες». Ο λόγος που η διοίκηση έλυσε τη συνεργασία της με τον Πίπεν εικάζεται ότι έχει να κάνει με τη δυσαρέσκεια που υπήρχε προς το πρόσωπό του, λόγω της παράλληλης εργασίας που είχε ως αναλυτής-σχολιαστής αγώνων του ΝΒΑ στην εκπομπή ""The Jump"" του ESPN. Οι ιθύνοντες των «Μπουλς» θεωρούσαν πως οι υποχρεώσεις του στο γνωστό αμερικανικό δίκτυο δεν του επέτρεπαν να αφοσιωθεί στα καθήκοντά του ως Senior Advisor της ομάδας. Από τη στιγμή που δεν βρέθηκε η «χρυσή τομή» στις συζητήσεις που έγιναν, θεωρήθηκε ότι η καλύτερη λύση θα ήταν η λύση της συνεργασίας τους. ",https://www.naftemporiki.gr/story/1590649/nba-parelthon-apo-tous-mpouls-o-pipen
MOTORSPORTS,naftemporiki.gr,Στη μάχη κατά του κορωνοϊού και ο μηχανοκίνητος αθλητισμός,"Σάββατο, 11 Απριλίου 2020 21:33",naftemporiki.gr,"Έξι οδηγοί της Formula 1 ανακοίνωσαν την παρουσία τους σε ένα εικονικό πρωτάθλημα, προκειμένου να συγκεντρώσουν 100.000 δολάρια που θα παραδοθούν στο Ταμείο Αλληλεγγύης στην επόμενη εβδομάδα, για την καταπολέμηση του κορονοϊού. Η σειρά «Race for the World» θα διεξαχθεί σε τρεις βραδιές οι οποίες θα προβληθούν στο διαδίκτυο, με τη συμμετοχχή οδηγών της F1, Formula E, F2, F3 και Super Formula. Μεταξύ αυτών είναι ο Σαρλ Λεκλέρκ, ο Αλεξάντερ Άλμπον, ο Λάντο Νόρις, ο Τζορτζ Ράσελ, ο Αντόνιο Τζοβινάτσι και ο Νίκολας Λατίφι. «Είμαι πολύ ευχαριστημένος με αυτή την πρωτοβουλία. Η αιτία γι΄ αυτήν την ωραία συνάντηση είναι πολύ όμορφη» , έγραψε ο Λεκλέρκ στοTwitterμετά την ανακοίνωση. Κάθε γύρος της σειράς θα διεξαχθεί σε δύο αγώνες, με προγραμματισμένες συναντήσεις για το Σάββατο 11, την Τρίτη 14 και την Παρασκευή 17 Απριλίου. Ως δωρεές, οι πιλότοι έθεσαν στόχο τις 100.000 δολάρια. Αξίζει επίσης να σημειωθεί η παρουσία του ηγέτη της Formula F, Αντόνιο Φίλιξ ντα Κόστα, των τζούνιορ Φεράρι Κάλουμ Ίλοτ και Τζουλιάνο Αλέσι, του πρωταθλητή της Super Formula Νικ Κάσιντι, του Κριστιάν Λούντγκααρντ (Renault), του Πιέτρο Φιτιπάλντι και του Λουίς Ντελετράζ. Μεταξύ των 19 συμμετεχόντων βρίσκεται επίσης ο τερματοφύλακας της Ρεάλ Μαδρίτης, Τιμπό Κουρτουά, ο οποίος πρόσφατα συμμετείχε σε αρκετές εικονικές διοργανώσεις, όπως αυτές των Veloce Esports και των Αγώνων Motorsport. Οι υπόλοιποι είναι οι Σιν Τζιλάελ, Αντόνιο Φουόκο, Αρτούρ Λεκλέρκ, Λούκα Σαλβαντόρι και Λούκα Άλμπον. Ο Λάντο Νόρις νίκησε και στους δύο γύρους της σειράς Veloce Pro, ενώ ο Σαρλ Λεκλέρκ πήρε το εικονικό Γκραν Πρι της F1, το περασμένο σαββατοκύριακο.",https://www.naftemporiki.gr/story/1588984/sti-maxi-kata-tou-koronoiou-kai-o-mixanokinitos-athlitismos
ΛΟΙΠΑ ΑΘΛΗΜΑΤΑ,naftemporiki.gr,Μόρι: «Εάν δεν τεθεί υπό έλεγχο η πανδημία οι Ολυμπιακοί Αγώνες θα ακυρωθούν»,"Τρίτη, 28 Απριλίου 2020 09:34",naftemporiki.gr,"Το ενδεχόμενο ακύρωσης των Ολυμπιακών Αγώνων άφησε ανοικτό ο πρόεδρος της οργανωτικής επιτροπής του «Τόκιο 2020», Γιοσίρο Μόρι. Σε συνέντευξη που παραχώρησε στην αθλητική εφημερίδα «Nikkan», ο Μόρι ήταν ξεκάθαρος: «Εάν η πανδημία δεν τεθεί υπό έλεγχο, τότε οι Αγώνες θα πρέπει να ακυρωθούν» δήλωσε ο πρόεδρος της ΟΕ «Τόκιο 2020» για τη διοργάνωση, η οποία λόγω της εξάπλωσης του ιού μετατέθηκε για το καλοκαίρι του 2021 αντί για το ερχόμενο, όπως αρχικά ήταν προγραμματισμένο. Ο Μόρι διευκρίνισε ότι «οι Ολυμπιακοί Αγώνες θα ήταν αδύνατο να αναβληθούν ξανά», ενώ λίγο πριν «βγει στον αέρα» η συνέντευξη, ο επικεφαλής της ιατρικής ένωσης της Ιαπωνίας δήλωσε, πως θα είναι δύσκολο για το Τόκιο να φιλοξενήσει τους Ολυμπιακούς Αγώνες το επόμενο έτος, εκτός εάν υπάρχει αποτελεσματικό εμβόλιο κατά του κορωνοϊού.  ",https://www.naftemporiki.gr/story/1593774/mori-ean-den-tethei-upo-elegxo-i-pandimia-oi-olumpiakoi-agones-tha-akurothoun
ΠΟΔΟΣΦΑΙΡΟ,naftemporiki.gr,Συνεχίζονται οι συζητήσεις για το μέλλον της Premier League,"Παρασκευή, 01 Μαΐου 2020 19:24",naftemporiki.gr,"Συζητήσεις με τους προπονητές και τους παίκτες των 20 ομάδων της Premier League θα εξακολουθήσει να έχει η διοργανώτρια αρχή του αγγλικού πρωταθλήματος, που έχει διακοπεί από τις 9 Μαρτίου, εξαιτίας της πανδημίας του κορωνοϊού. Το «Σχέδιο Επανέναρξης» συζητήθηκε και στη σημερινή τηλεδιάσκεψη, με τις ομάδες να επαναλαμβάνουν τις προθέσεις τους για την επιστροφή στη δράση και κατ΄ επέκταση την ολοκλήρωση του πρωταθλήματος. «Αποφάσεις δεν πάρθηκαν στη σημερινή συνεδρίαση των μετόχων και οι σύλλογοι αντάλλαξαν απόψεις σχετικά με τις πληροφορίες που δόθηκαν σχετικά με το σχέδιο επανέναρξης», αναφέρει η ανακοίνωση που εξέδωσε η διοργανώτρια αρχή. «Συμφωνήθηκε ότι η PFA (Ένωση Επαγγελματιών Παικτών), η LMA (Ένωση Προπονητών), παίκτες και τεχνικοί αποτελούν τα ""κλειδιά"" αυτής της διαδικασίας και θα ενημερωθούν  για τις περαιτέρω κινήσεις» υποστηρίζει η Premier League και συνεχίζει: «Οι σύλλογοι επαναβεβαίωσαν την δέσμευσή τους για να τελειώσει η σεζόν 2019/2020, διατηρώντας την ακεραιότητα της διοργάνωσης και χαιρετίζουν την υποστήριξη από την πλευρά της κυβέρνησης». Το πρώτο βήμα για την οποιαδήποτε πρόοδο θα είναι η αναθεώρηση της κυβέρνησης για τους περιορισμούς του lockdown, που είναι προγραμματισμένη για τις 7 Μαΐου.",https://www.naftemporiki.gr/story/1595055/sunexizontai-oi-suzitiseis-gia-to-mellon-tis-premier-league
ΜΠΑΣΚΕΤ,naftemporiki.gr,Στην All Decade Team και ο Ντε Κολό,"Τρίτη, 14 Απριλίου 2020 16:00",naftemporiki.gr,"Στο τιμ των κορυφαίων παικτών της Euroleague για τη δεκαετία 2010-20 ανήκει από τη Μεγάλη Τρίτη (14/4) και ο Νάντο Ντε Κολό. Ο Γάλλος διεθνής γκαρντ της Φενερμπαχτσέ και πρωταθλητής Euroleage 2019 με την ΤΣΣΚΑ Μόσχας ψηφίστηκε στην All Decade Team, όντας, πλέον, το έκτο μέλος της, καθώς έχουν προηγηθεί οι Κάιλ Χάινς, Χουάν Κάρλος Ναβάρο, Λούκα Ντόντσιτς, Δημήτρης Διαμαντίδης και Μίλος Τεόντοσιτς. Ο Ντε Κολό αγωνίστηκε για πρώτη φορά στη Euroleague τη σεζόν 2010-11 με την φανέλα της Βαλένθια, έχοντας κατακτήσει τον τίτλο του Eurocup με τις «νυχτερίδες» το 2010, σεζόν που αναδείχτηκε και μέλος της κορυφαίας πεντάδας του Eurocup. Στη Euroleague, μετά τη σεζόν 2010-11, επέστρεψε το 2014 για λογαριασμό της ΤΣΣΚΑ Mόσχας.  Στη Ρωσία, ο Γάλλος γκαρντ έμεινε για πέντε αγωνιστικές περιόδους και κατέκτησε δύο τίτλους Euroleague (2016 και 2019). Κέρδισε και τέσσερις προσωπικούς τίτλους σε αυτό το διάστημα! Ως πρώτος σκόρερ της διοργάνωσης (Alphonso Ford Top Scorer Trophy), ως μέλος της καλύτερης πεντάδας (2016-17 και 2017-18), ως MVP της σεζόν και ως MVP του φάιναλ φορ. Υπήρξε επίσης δύο φορές μέλος της δεύτερης καλύτερης ομάδας της Euroleague (2014-15 και 2018-19). ",https://www.naftemporiki.gr/story/1589789/stin-all-decade-team-kai-o-nte-kolo
MOTORSPORTS,naftemporiki.gr,Εκκίνηση με διπλό αγώνα στην Αυστρία το σενάριο για τη Φόρμουλα 1,"Πέμπτη, 09 Απριλίου 2020 20:20",naftemporiki.gr,"«Διπλός» αγώνας χωρίς θεατές, στις αρχές Ιουλίου, στην Αυστρία: αυτό είναι ένα από τα βασικά σενάρια που κυριαρχούν αυτή τη στιγμή για την έναρξη της σεζόν της Formula 1, σύμφωνα με τη διαδικτυακή έκδοση του γερμανικού περιοδικού «Auto Motor und Sport». Ο πρώτος αγώνας της σεζόν, που βάσει προγραμματισμού και μετά τις ακυρώσεις και αναβολές πρόκειται να διεξαχθεί (με τα νυν δεδομένα) στις 28 Ιουνίου στο Le Castellet της Γαλλίας, στην πραγματικότητα παραμένει σε αμφιβολία. Για να διασφαλιστεί ένα πρωτάθλημα απαιτείται συγκεκριμένος αριθμός αγώνων, και το σχέδιο που εξυφαίνεται αφορά ένα διπλό ραντεβού στο σιρκουί του Σπίλμπεργκ στο ίδιο σαββατοκύριακο ή σε δύο συνεχή σαββατοκύριακα σε σειρές, κι όλα αυτά χωρίς θεατές. Ύστερα το Παγκόσμιο Κύπελλο θα μπορούσε να συνεχιστεί, όπως είναι σχεδιασμένο, με το Γκραν Πρι του Σίλβερστοουν (Αγγλία), στις 19 Ιουλίου.",https://www.naftemporiki.gr/story/1588353/ekkinisi-me-diplo-agona-stin-austria-to-senario-gia-ti-formoula-1
ΛΟΙΠΑ ΑΘΛΗΜΑΤΑ,naftemporiki.gr,Βρετανικά ΜΜΕ: Παραμένει το «λουκέτο» στο τένις έως τον Αύγουστο,"Τρίτη, 28 Απριλίου 2020 09:18",naftemporiki.gr,"Για νέα αναβολή στις δραστηριότητες του τένις παγκοσμίως, τουλάχιστον, μέχρι τον Αύγουστο, κάνει λόγο ο βρετανικός Τύπος, λόγω της πανδημίας του κορωνοϊού. Η διεθνής ομοσπονδία ανακοίνωσε αρχικά την αναστολή των αγώνων έως τις 13/07, ανήμερα της ακύρωσης του Wimbledon. Ωστόσο, τα κρούσματα και οι θάνατοι σε πολλές ευρωπαϊκές χώρες και όχι μόνο παραμένουν σε υψηλά επίπεδα, γεγονός που αναγκάζει τους αρμόδιους φορείς να παρατείνουν το «λουκέτο» γι΄ άλλες τρεις εβδομάδες, όπως μεταδιδουν τα ΜΜΕ του Νησιού. Αυτό σημαίνει ότι η αναστολή στο τένις θα ισχύσει τουλάχιστον έως τις 3 Αυγούστου και κατ΄ επέκταση δεν θα γίνουν ούτε τα τουρνουά των ανδρών σε Αμβούργο, Νιούπορτ, Μπάσταντ, Λος Κάμπος, Γκστάαντ, Ούμαγκ, Ατλάντα και Κιτζμπούχελ, καθώς και αυτά των γυναικών σε Βουκουρέστι, Λωζάνη, Παλέρμο, Σουρμάλα, Νιού Χέιβεν και Καρλσρούη. Υπάρχουν ελπίδες πως οι αγώνες θα ξεκινήσουν στις 17 Αυγούστου, όταν είναι προγραμματισμένο να ξεκινήσει το τουρνουά του Σινσινάτι, που θα αποτελέσει βέβαια και το σημαντικότερο στάδιο προετοιμασίας ενόψει του US Open, που ξεκινά στις 31 Αυγούστου. «Η απόφαση θα ανακοινωθεί τις επόμενες ημέρες, αλλά υπάρχουν πολλοί που εκτιμούν πως η κατάσταση με την πανδημία στιςΗΠΑδεν θα βελτιωθεί τόσο, ώστε να διεξαχθεί το τουρνουά στο Σινσινάτι», αναφέρει σχετικά ο «Guardian».",https://www.naftemporiki.gr/story/1593768/bretanika-mme-paramenei-to-louketo-sto-tenis-eos-ton-augousto
ΜΠΑΣΚΕΤ,naftemporiki.gr,Στην ΤΣΣΚΑ Μόσχας με φαραωνικό συμβόλαιο ο Μιλουτίνοφ,"Σάββατο, 11 Απριλίου 2020 21:29",naftemporiki.gr,"Παρελθόν αναμένεται να αποτελέσει για τον Ολυμπιακό ο Νίκολας Μιλουτίνοφ μετά το πέρας της φετινής αγωνιστικής περιόδου, αν και όποτε αυτή ολοκληρωθεί... Σύμφωνα με την ισπανική ιστοσελίδα encestando.es και το Eurohoops, ο 25χρονος Σέρβος σέντερ έχει ήδη «κλείσει» με τη ρωσική ομάδα εδώ και αρκετό καιρό. Μάλιστα, οι πληροφορίες θέλουν την οριστικοποίηση του deal μετά τον αγώνα με τους «ερυθρόλευκους» στο ΣΕΦ, στον οποίο η πειραϊκή ομάδα κατέγραψε τη δεύτερη φετινή νίκη της επί της ΤΣΣΚΑ στηνΕυρωλίγκα,σε ισάριθμους αγώνες. Τα συγκεκριμένα δημοσιεύματα θέλουν τους Ρώσους να... έστρωσαν χαλί στον Μιλουτίνοφ προκειμένου να τον δελεάσουν, εικάζεται δε ότι τα χρήματα που θα λάβει θα τον φέρουν μεταξύ των πέντε πιο ακριβοπληρωμένων άσων της Ευρώπης. Εφόσον οι πληροφορίες αποδειχθούν ακριβείς, ο διεθνής σέντερ θα εισπράξει περίπου 8 εκατομμύρια δολάρια για τρία χρόνια, που σημαίνει ότι θα βρεθεί στο ίδιο οικονομικό status με παίκτες όπως οι Σβεντ, Μίροτιτς και Ντε Κολό.",https://www.naftemporiki.gr/story/1588982/stin-tsska-mosxas-me-faraoniko-sumbolaio-o-miloutinof
ΛΟΙΠΑ ΑΘΛΗΜΑΤΑ,naftemporiki.gr,Υπάλληλος με 450 ευρώ την εβδομάδα ο πρώην κάτοχος του τίτλου στο διπλό του Roland Garros,"Δευτέρα, 27 Απριλίου 2020 15:30",naftemporiki.gr,"Πέρυσι τέτοιο καιρό ο Κέβιν Κράβιτς πανηγύριζε με τον Αντρέας Μις την κατάκτηση του τροπαίου στο διπλό του Roland Garros. Περίπου έναν χρόνο μετά τα πράγματα δεν ήταν σε καμία περίπτωση τα ίδια, καθώς ο Γερμανός τενίστας αναγκάστηκε να αναζητήσει άλλους τρόπους για να μπορέσει να κερδίσει τα προς το ζην. Η πανδημία του κορονοϊού έπληξε στο σύνολό του και τον αθλητικό κόσμο, με τον άλλοτε νο 7 στην παγκόσμια κατάταξη, Κέβιν Κράβιτς, να αναγκάζεται να πιάνει δουλειά ως υπάλληλος σε γερμανικό κατάστημα, με τις εβδομαδιαίες απολαβές του να φτάνουν τα 450 ευρώ. Σε συνέντευξη που παραχώρησε στο γερμανικό περιοδικό «Spiegel» ο Κράβιτς αποκάλυψε ότι εδώ και μερικές εβδομάδες εργάζεται ως ιδιωτικός υπάλληλος: «Με ένα συνάδελφο τακτοποιούμε τα ράφια σε κάποιο κατάστημα, τσεκάρω εάν είναι γεμάτα τα ψυγεία με τυριά και τα λουκάνικα, ενώ τακτοποιώ και τ΄ άδεια κουτιά. Την περασμένη εβδομάδα ήμουν στην είσοδο και έκανα τον φύλακα, καθάριζα, επίσης, τις τουαλέτες», παραδέχθηκε ο Κράβιτς, ο οποίος δεν έκρυψε πως εδώ κι αρκετό καιρό βρισκόταν σε αναζήτηση εργασίας και η καραντίνα του έδωσε την ευκαιρία να το κάνει. «Το σχεδίαζα εδώ και καιρό να προσπαθήσω να βρω μία φυσιολογική δουλειά», είπε χαρακτηριστικά. Παράλληλα, το νο13 στο ταμπλό τόνισε ότι συνεχίζει να γυμνάζεται, έχοντας την απαιτούμενη άδεια λόγω του ότι είναι αθλητής. Στη διάρκεια της πανδημίας, η Βρετανίδα τενίστρια, Ναόμι Μπρόντι, παραδέχθηκε ότι σκέφτεται να ξεκινήσει να δουλεύει σε σούπερ μάρκετ.",https://www.naftemporiki.gr/story/1593576/ypallilos-me-450-euro-tin-ebdomada-o-proin-katoxos-tou-titlou-sto-diplo-tou-roland-garros
ΠΟΔΟΣΦΑΙΡΟ,naftemporiki.gr,Οι ομάδες της Serie A θέλουν να ολοκληρωθεί το πρωτάθλημα,"Παρασκευή, 01 Μαΐου 2020 17:09",naftemporiki.gr,"Οι ομάδες της Serie A εκδήλωσαν γι΄ άλλη μια φορά την επιθυμία για την επανέναρξη και κατ΄ επέκταση ολοκλήρωση της σεζόν στη Serie A. Όπως συνέβη και στην τηλεδιάσκεψη της 21ης Απριλίου, έτσι και στη διάρκεια της σημερινής (1/05) το διοικητικό συμβούλιο της ιταλικής λίγκας αποφάσισε ομόφωνα ότι η σεζόν στη Serie A πρέπει να ολοκληρωθεί. Αυτό, ένα 24ωρο μετά τις δηλώσεις του υπουργού αθλητισμού της χώρας, Βιντσέντσο Σπανταφόρα, ο οποίος άφησε ανοικτό το ενδεχόμενο πρόωρου τέλους του πρωταθλήματος. Στην τηλεδιάσκεψη της Πρωτομαγιάς το διοικητικό συμβούλιο της λίγκας ήταν ξεκάθαρο για την ολοκλήρωση της σεζόν. Ήδη, οι παίκτες τεσσάρων ιταλικών ομάδων (Μπολόνια, Πάρμα, ΣΠΑΛ και Σασουόλο) έχουν πάρει άδεια να ξεκινήσουν ατομικές προπονήσεις στις εγκαταστάσεις τους από τις 4 Μαΐου.",https://www.naftemporiki.gr/story/1595047/oi-omades-tis-serie-a-theloun-na-oloklirothei-to-protathlima
MOTORSPORTS,naftemporiki.gr,Αναβολή και για το Γκραν Πρι του Καναδά,"Τρίτη, 07 Απριλίου 2020 22:10",naftemporiki.gr,"Το παγκόσμιο πρωτάθλημα της Φόρμουλα 1 για το 2020 δεν θα ξεκινήσει ούτε στον Καναδά! Η πανδημία του κορωνοϊού επέφερε αναβολή και στον αγώνα που ήταν προγραμματισμένος να διεξαχθεί στην πίστα «Ζιλ Βιλνέβ» του Μόντρεαλ, στις 14 Ιουνίου. Οι τοπικοί διοργανωτές, σε κοινή δήλωση με την Liberty Media, γνωστοποίησαν ότι το event εκείνου του σαββατοκύριακου έχει αναβληθεί.  «Μια απόφαση που δεν ελήφθη ελαφρά τη καρδία» , αναφέρει η ανακοίνωση. Και συνεχίζει:  «Θα ήταν τιμή μας να φιλοξενήσουμε την πρώτη κούρσα του παγκοσμίου πρωταθλήματος 2020, αλλά δυστυχώς αυτό δεν είναι δυνατόν. Οι υποδείξεις των υγειονομικών αρχών σχετικά με την πανδημία του Covid-19 εισακούστηκαν. Προς το παρόν η προτεραιότητα είναι να επικεντρωθούν όλες οι προσπάθειες κατά του ιού. Ανυπομονούμε να σας δούμε στο σιρκουί ""Ζιλ Βιλνέβ"" όταν είναι ασφαλές» .",https://www.naftemporiki.gr/story/1587544/anaboli-kai-gia-to-gkran-pri-tou-kanada
ΜΠΑΣΚΕΤ,naftemporiki.gr,Οι Ισραηλινοί «στέλνουν» τον Μπρόκχοφ στον Ολυμπιακό,"Σάββατο, 11 Απριλίου 2020 20:41",naftemporiki.gr,"Πρόταση ύψους 800.000 δολαρίων έκανε ο Ολυμπιακός στον πρώην παίκτη των Ντάλας Μάβερικς, Ράιαν Μπρόκχοφ, όπως αναφέρουν δημοσιεύματα από το Ισραήλ. Δημοσιογράφος έκανε τη συγκεκριμένη ανάρτηση στοTwitter,κι ενώ τις τελευταίες ημέρες έγραφε ότι ο Αυστραλός φόργουορντ αποτελεί στόχο και της Μακάμπι Τελ Αβίβ. Ο Μπρόκχοφ αποδεσμεύτηκε πριν από λίγους μήνες από τους Μάβερικς. Να σημειωθεί ότι το 2016 είχε συνεργαστεί με τον νυν τεχνικό της πειραϊκής ομάδας, Γιώργο Μπαρτζώκα, στη Λοκομοτίβ Κουμπάν. Μάλιστα, εκείνη την αγωνιστική περίοδο το ρωσικό συγκρότημα είχε αποτελέσει την έκπληξη της Ευρωλίγκας, καθώς με το θεαματικό και ουσιαστικό μπάσκετ που είχε παίξει, είχε φτάσεις ως το φάιναλ φορ.",https://www.naftemporiki.gr/story/1588977/oi-israilinoi-stelnoun-ton-mprokxof-ston-olumpiako
ΠΟΔΟΣΦΑΙΡΟ,naftemporiki.gr,Θα κινηθεί νομικά η Λιόν μετά την απόφαση για οριστική διακοπή του πρωταθλήματος,"Παρασκευή, 01 Μαΐου 2020 15:14",naftemporiki.gr,"Αποζημίωση δεκάδων εκατομμυρίων ευρώ θα ζητήσει η Λιόν, μετά την απόφαση των αρμόδιων αρχών του ποδοσφαίρου για την οριστική διακοπή της Ligue 1. Οι «λιονέ» θεωρούν ότι με την εξέλιξη αυτή δεν τους δόθηκε η ευκαιρία να διεκδικήσουν μέχρι το τέλος της σεζόν ένα ευρωπαϊκό εισιτήριο κι ως εκ τούτου θα κινηθούν νομικά για να αποζημιωθούν, σύμφωνα με τις δηλώσεις του προέδρου, Ζαν-Μισέλ Ολάς. Με κάποιες ομάδες να έχουν παίξει 27 αγώνες και άλλες 28, η LFP κατάρτισε την τελική κατάταξη σύμφωνα με έναν δείκτη βαθμών ανά παιχνίδι, με αποτέλεσμα η Λιόν να τερματίσει στην 7η θέση χωρίς καμία πιθανότητα συμμετοχής σε ευρωπαϊκή διοργάνωση για την περίοδο 2020-2021. «Είναι μια μεγάλη χαμένη ευκαιρία με οικονομικό αντίκτυπο που ανέρχεται σε δεκάδες εκατομμύρια ευρώ, τα οποία θα απαιτηθούν ως αποζημίωση» είπε στην τοπική εφημερίδα Le Progres ο Ολάς του οποίου ο σύλλογος κέρδισε τον τίτλο Ligue 1 από το 2002-08 και έφτασε στα ημιτελικά τουChampions Leagueτο 2010. Ο Ολάς υποστήριξε ότι η σεζόν θα μπορούσε να είχε τελειώσει με τη μορφή play-off, σε αγώνες χωρίς θεατές τον Αύγουστο και ότι η μέθοδος κατάταξης ήταν αμφισβητήσιμη. «Βλέπουμε ότι αυτές οι βαθμολογίες είναι παράλογες. Δεν θέλω να ξεχωρίσω ένα σύλλογο περισσότερο από ένα άλλο, αλλά η Νις έπαιξε στο σπίτι περισσότερο από εμάς και αντιμετώπισε τη Παρί ΣΖ μόνο μία φορά, ενώ εμείς παίξαμε δύο φορές», εξήγησε. Η Λιόν ήταν 7η μετά από 28 παιχνίδια με 40 βαθμούς, 10 πίσω από την τρίτη θέση και την Ρεν, η οποία κατέλαβε το τελευταίο εισιτήριο για το UCL. Η Παρί ΣΖ κέρδισε τον τίτλο με τη δεύτερη Μαρσέιγ , εξασφαλίζοντας άμεση πρόσβαση στη φάση των ομίλων του Champions League. «Τα τελευταία 10 χρόνια, η Λιόν έφτασε τουλάχιστον τρεις φορές την ομάδα που ήταν στη δεύτερη θέση , ενώ υστερούσε περισσότερο από 10 βαθμούς», δήλωσε ο Ολάς. Η Λιόν, που αγωνίζεται στην Ευρώπη κάθε σεζόν από το 1995-96, εξακολουθεί να συμμετέχει στο φετινό Champions League. Νίκησε με 1-0 την Γιουβέντους στο πρώτο ματς των «16» κι ελπίζει στην πρόκρισή της στους προημιτελικούς, εφόσον, συνεχιστεί η διοργάνωση. Η Aμιάν, που υποβιβάστηκε μαζί με την Τουλούζ, έκανε γνωστό ότι θα μελετήσει τους λόγους πίσω από την απόφαση πριν σχεδιάσει οποιαδήποτε νομική κίνηση. Η υπουργός Αθλητισμού της Γαλλίας Ροξάνα Μαρασινεάνου είπε ότι οι θιγόμενοι σύλλογοι μπορούν να διερευνήσουν νομικές επιλογές. «Αν θέλουν να πάνε στο δικαστήριο, αφήστε τους να πάνω », δήλωσε στο RMC Sport. «Απευθύνω έκκληση στην αλληλεγγύη και την ευθύνη όλων. Πρέπει επίσης να σκεφτούμε τους άλλους και την κοινωνία. Ο κόσμος πρέπει να ξέρει πώς να διαχειριστεί τις απώλειές του.» Η νέα σεζόν θα ξεκινήσει το αργότερο στις 22-23 Αυγούστου και είναι πιθανό να πραγματοποιηθεί χωρίς θεατές, καθώς οι μαζικές συγκεντρώσεις απαγορεύονται στηΓαλλίαμέχρι τον Σεπτέμβριο.",https://www.naftemporiki.gr/story/1595040/tha-kinithei-nomika-i-lion-meta-tin-apofasi-gia-oristiki-diakopi-tou-protathlimatos
MOTORSPORTS,naftemporiki.gr,Η F1 έβαλε σε υποχρεωτική άδεια το μισό προσωπικό της,"Τρίτη, 07 Απριλίου 2020 19:33",naftemporiki.gr,"Η Φόρμουλα Ένα έθεσε περίπου το μισό προσωπικό της σε υποχρεωτική άδεια ως το τέλος Μαΐου, με τον πρόεδρο, Τσέις Κάρεϊ και το διοικητικό προσωπικό επίσης να δέχονται περικοπή μισθού, ανακοινώθηκε από τον εκπρόσωπο Τύπου της F1 σήμερα (7/4). Πηγές ανέφεραν ότι υποχρεωτική άδεια δόθηκε κυρίως σε υπάλληλους που εργάζονταν σε αγώνες τα σαββατοκύριακα και οι οποίοι δεν μπορούσαν να εργαστούν εξ αποστάσεως. Η εταιρία απασχολεί απασχολεί περισσότερους από 500 υπαλλήλους. Η σεζόν στην F1 δεν έχει ξεκινήσει ακόμη, με τον εναρκτήριο αγώνα της 15ης Μαρτίου στην Αυστραλία να έχει ματαιωθεί, όπως κι εκείνος στο Μονακό. Άλλοι αγώνες έχουν αναβληθεί, με την ιδιοκτήτρια αρχή της διοργάνωσης «Liberty Media» να ελπίζει ότι οι αγώνες θα ξεκινήσουν το καλοκαίρι επί ευρωπαϊκού εδάφους, πανδημίας επιτρεπούσης, με μειωμένο πρόγραμμα 15-18 αγώνων. Ο εκπρόσωπος είπε ότι η ηγεσία της F1 δέχθηκε εθελοντικά «κόψιμο» των αποδοχών της που έφτασε το 20%, αλλά θα παραμείνει κανονικά στην εργασία της, με τον Κάρεϊ να δέχεται τη μεγαλύτερη μείωση.",https://www.naftemporiki.gr/story/1587511/i-f1-ebale-se-upoxreotiki-adeia-to-miso-prosopiko-tis
ΛΟΙΠΑ ΑΘΛΗΜΑΤΑ,naftemporiki.gr,Ναδάλ: «Υπάρχουν πιο σημαντικά πράγματα από το τένις»,"Δευτέρα, 27 Απριλίου 2020 09:57",naftemporiki.gr,"Δεν είναι και τόσο αισιόδοξος για τον τρόπο που το άθλημα που υπηρετεί  θα επανέλθει στα φυσιολογικά του επίπεδα, ο Ράφα Ναδάλ, παρ΄ όλα αυτά όπως υποστηρίζει «υπάρχουν πολύ πιο σημαντικά πράγματα στη ζωή από το τένις.» Οι δραστηριότητες έχουν διακοπεί τουλάχιστον έως το τέλος Ιουλίου, λόγω της πανδημίας του κορωνοϊού, με τον Ισπανό κορυφαίο τενίστα να εκφράζει τον προβληματισμό του για τη συνέχεια: «Είμαι πολύ απαισιόδοξος ότι μπορεί να ξαναρχίσει κανονική δραστηριότητα», δήλωσε το νο2 της παγκόσμιας κατάταξης, σε μια διαδικτυακή συνομιλία που διοργάνωσε η ισπανική ομοσπονδία και συνέχισε: «Στο τένις, πρέπει να ταξιδεύεις κάθε εβδομάδα, να μένεις σε ξενοδοχεία, να πηγαίνεις σε διαφορετικές χώρες. Ακόμα κι αν παίζουμε χωρίς θεατές, για να οργανώσεις οποιοδήποτε τουρνουά χρειάζεται πολλούς εμπλεκόμενους ανθρώπους, κάτι που δεν μπορεί να αγνοηθεί. Σε διεθνές επίπεδο βλέπω ένα σοβαρό πρόβλημα.» Το ξέσπασμα του κορονοϊού έχει αποδεκατίσει το παγκόσμιο αθλητικό ημερολόγιο, αναγκάζοντας την αναβολή των Ολυμπιακών Αγώνων. Πάντως ο Ναδάλ τόνισε ότι η δημόσια υγεία αποτελεί προτεραιότητα σε σχέση με τα τουρνουά τένις. «Έχουμε ήδη πει πολλές φορές ότι είμαστε σε μια πολύ δύσκολη στιγμή, για όλους. Βήμα προς βήμα φαίνεται ότι τα πράγματα είναι λίγο λιγότερο άσχημα, αλλά έχουμε περάσει ενάμισι πολύ δύσκολους μήνες, με πολλές ανεπανόρθωτες απώλειες και άλλες απώλειες που είναι λιγότερο σημαντικές, αλλά χωρίς αμφιβολία θα προκαλέσουν ταλαιπωρία στην κοινωνία τους επόμενους μήνες. Ελπίζω ότι θα είναι μήνες και όχι χρόνια γιατί είναι και υπάρχει οικονομικό ζήτημα. Πολλοί άνθρωποι θα χάσουν τη δουλειά τους, ενώ είναι λυπηρές στιγμές όταν βλέπεις τόσους πολλούς ανθρώπους να πεθαίνουν.» Ο 33χρονος Ισπανός, είπε ότι ακόμα και όταν το τένις συνεχιστεί, οι παίκτες θα πρέπει να ανακτήσουν τα επίπεδα φυσικής τους κατάστασης. «Θα είναι μια πολύ δύσκολη δουλειά για να ξανακερδίσεις την φυσική σου κατάσταση και θα χρειαστείς πολλή πειθαρχία και πολλή ταλαιπωρία», είπε και κατέληξε: «Όσο πιο γρήγορα μπορούμε να συνεχίσουμε τη δραστηριότητα τόσο το καλύτερο. Από την άποψη της επιστροφής στα τουρνουά, είμαι απαισιόδοξος. Αλλά υπάρχουνπολλά άλλα πράγματα πιο σημαντικά από το τένις.» ΗΙσπανίαεπλήγη ιδιαίτερα από τον ιό με 223.759 κρούσματα και 23.190 θανάτους. Ο Ναδάλ πρόκειται να συμμετάσχει σε ένα «εικονικό» Open Madrid που ξεκινά σήμερα με 32 από τους καλύτερους παίκτες του κόσμου να ανταλλάσσουν Τις ρακέτες με χειριστήρια παιχνιδιών σε μια ηλεκτρονική έκδοση του τουρνουά.",https://www.naftemporiki.gr/story/1593391/nadal-yparxoun-pio-simantika-pragmata-apo-to-tenis
ΜΠΑΣΚΕΤ,naftemporiki.gr,Ολική ρήξη στις σχέσεις Μίτσελ - Γκομπέρ στους Τζαζ,"Σάββατο, 11 Απριλίου 2020 12:54",naftemporiki.gr,"Έχει περάσει ένας μήνας από τη στιγμή που η έκθεση του Ρούντι Γκομπέρ στον κορονοϊό οδήγησε το ΝΒΑ σε αναστολή, αλλά οι συνέπειες αυτού του γεγονότος δεν έχουν σταματήσει ακόμα.  Η επακόλουθη θετικότητα του Ντόνοβαν Μίτσελ δημιούργησε μια προστριβή, που ο γκαρντ των Γιούτα Τζαζ δεν έκρυψε στην εκπομπή Good Morning America, αναγνωρίζοντας ότι ήταν θυμωμένος με τον συνάδελφό του για την ανεύθυνη συμπεριφορά του, τις ημέρες πριν αποκαλυφθεί πως ο Γκομπέρ είχε προσβληθεί από τον Covid-19. Παρά την αρχική αναφορά της συμφιλίωσης μεταξύ των δύο (οι οποίοι ανέρρωσαν πλήρως από τον κορονοϊό), σύμφωνα με όσα αναφέρονται σε μακροσκελές άρθρο του The Athletic, «η σχέση μεταξύ των δύο δεν φαίνεται να αποκαθίσταται», όπως αποκάλυψε πηγή που γνωρίζει τη δυναμική της κατάστασης.  Δεν υπάρχει τρόπος να γίνει γνωστό ποιος από τους δυο μετέφερε τον ιό στον άλλον, αφού κάθονταν κοντά σε λεωφορεία και αεροπλάνα (πράγμα που ο σύλλογος προσπάθησε να κάνει να κατανοήσει ο Μίτσελ), αλλά η ελπίδα των Τζαζ είναι ότι με το πέρασμα του χρόνου η σχέση μεταξύ των δύο μπορεί να αποκατασταθεί, όπως κάποτε. Μεταξύ των παικτών της Γιούτα που συμφώνησαν να μιλήσουν για την κατάσταση είναι ο Τζο Ινγκλς, ένας από τους πυλώνες των αποδυτηρίων της ομάδας του κόουτς Σνάιντερ. Και ο Αυστραλός δήλωσε ότι ήταν αισιόδοξος ότι τα πράγματα θα μπορούσαν να βελτιωθούν. «Είμαι σίγουρος»  είπε στο Sky News  «ότι όλα θα πάνε καλά. Άκουσα τι είπε ο Ντόνοβαν και από μια άποψη η επίλυση των προβλημάτων τους είναι θέμα μεταξύ εκείνου και του Ρούντι, αλλά δεν έχω καμία αμφιβολία ότι όταν επιστρέψουμε στις προπονήσεις ή όταν αρχίσει και πάλι η σεζόν, η ομάδα μας θα επιστρέψει σε αυτό που πάντα ήταν» .",https://www.naftemporiki.gr/story/1588908/oliki-riksi-stis-sxeseis-mitsel-gkomper-stous-tzaz
ΛΟΙΠΑ ΑΘΛΗΜΑΤΑ,naftemporiki.gr,Ο Τιμ διαφωνεί με τη δημιουργία ταμείου αλληλεγγύης στο τένις,"Κυριακή, 26 Απριλίου 2020 20:14",naftemporiki.gr,"Η πρόσφατη πρόταση, για ενοποίηση ανδρικού και γυναικείου τένις που είχε υποβάλει ο Ρότζερ Φέντερερ, βρήκε θετική και άμεση ανταπόκριση από αστέρες του αθλήματος, όπως οι Νόβακ Τζόκοβιτς, Ραφαέλ Ναδάλ και Σερένα Ουίλιαμς. Με αυτή, όμως, δεν συμφωνούν όλοι. Ένας άλλος παίκτης κορυφαίου επιπέδου, ο Αυστριακός Ντομινίκ Τιμ, εκτιμά ότι δεν υπάρχουν αθλητές, ακόμη κι εκείνοι που βρίσκονται χαμηλά στην παγκόσμια κατάταξη, οι οποίοι διατρέχουν κίνδυνο επιβίωσης. «Όλο το χρόνο βλέπω πολλούς που δεν δίνουν τα πάντα στο τένις» , δήλωσε ο Τιμ σε συνέντευξη στην εφημερίδα Kronen Zeitung.  «Πολλοί δεν είναι αρκετά επαγγελματίες. Δεν βλέπω γιατί θα έπρεπε να τους δώσω χρήματα» . Και συμπλήρωσε:  «Προτιμώ να δώσω σε ανθρώπους ή ιδρύματα που το χρειάζονται πραγματικά. Κανένα επάγγελμα στον κόσμο δεν εγγυάται μια μεγάλη επιτυχία στην αρχή της καριέρας. Τίποτα δεν είναι εγγυημένο και πρέπει να αγωνιστείς συνεχώς για την κατάταξή μας» .",https://www.naftemporiki.gr/story/1593311/o-tim-diafonei-me-ti-dimiourgia-tameiou-allilegguis-sto-tenis
ΠΟΔΟΣΦΑΙΡΟ,naftemporiki.gr,Η Τσέλσι κάλεσε τους αλλοδαπούς παίκτες να βρίσκονται στο Λονδίνο έως την Κυριακή,"Παρασκευή, 01 Μαΐου 2020 11:09",naftemporiki.gr,"Οι παίκτες της Τσέλσι που βρίσκονται στο εξωτερικό κλήθηκαν από το σύλλογο να επιστρέψουν στο Λονδίνο μέχρι την Κυριακή. Σε αρκετούς είχε δοθεί άδεια από τη διοίκηση να μεταβούν στην πατρίδα τους, από τη στιγμή που το πρωτάθλημα είχε διακοπεί από τις 13 Μαρτίου, λόγω της πανδημίας του κορωνοϊού. Σύμφωνα με το BBC η διοργανώτρια αρχή εξετάζει το ενδεχόμενο επανέναρξης του πρωταθλήματος, γεγονός που ανάσγκασε τους Λονδρέζους να καλέσουν πίσω όλους τους ποδοσφαιριστές που βρίσκονται εκτός Νησιού, έτσι ώστε να είναι έτοιμοι στην περίπτωση που δοθεί το «πράσινο φως» από τις αρχές. Κατά την επιστροφή τους οι παίκτες θα πρέπει να ακολουθήσουν τις κυβερνητικές εντολές που έχουν δοθεί και συγκεκριμένα να τεθούν σε κατ΄ οίκον παραμονή για 2 εβδομάδες. Αρκετοί σύλλογοι, όπως η Άρσεναλ, η Γουέστ Χαμ, Μπόρνμουθ και η Μπράιτον, έχουν επιτρέψει στους παίκτες τους να γυμνάζονται ατομικά στα προπονητικά τους κέντρα, αλλά η Τσέλσι δεν έχει ακόμη ανοίξει τις εγκαταστάσεις της.",https://www.naftemporiki.gr/story/1595012/i-tselsi-kalese-tous-allodapous-paiktes-na-briskontai-sto-londino-eos-tin-kuriaki
MOTORSPORTS,naftemporiki.gr,Περικοπές δαπανών από Racing Point και Williams,"Δευτέρα, 06 Απριλίου 2020 23:00",naftemporiki.gr,"Δύο ομάδες της Φόρμουλα 1, η Racing Point και η Williams, έθεσαν σε αναστολή έναν ορισμένο αριθμό υπαλλήλων τους, προκειμένου να μειώσουν τις δαπάνες τους. Το παγκόσμιο πρωτάθλημα του 2020 δεν ξεκίνησε ακόμη κι αυτό έχει σοβαρές οικονομικές επιπτώσεις στο σιρκουί, με αποτέλεσμα οι δύο βρετανικές ομάδες να ακολουθήσουν το παράδειγμα της McLaren, η οποία είχε προβεί σε περικοπές από την περασμένη εβδομάδα. Η Williams δημοσίευσε μια ανακοίνωση στην οποία πληροφορεί ότι «ένας αριθμός εργαζομένων» θα τεθεί σε αναγκαστική άδεια μέχρι το τέλος Μαΐου,  «ως μέρος ευρύτερων μέτρων περικοπής κόστους» , ενώ οι πιλότοι Τζορτζ Ράσελ και Νίκολας Λατίφι, όπως και οι υψηλόβαθμοι αξιωματούχοι, υπέστησαν μείωση αποδοχών κατά 20%, από τον Απρίλιο. Η Racing Point δήλωσε ότι «κάποια μέλη του προσωπικού τέθηκαν προσωρινά σε αναστολή εργασίας» και πως οι πιλότοι Σέρχιο Πέρες και Λανς Στρολ, γιος του δισεκατομμυριούχου ιδιοκτήτη της ομάδας Λόρενς Στρολ, «υπέστησαν εθελοντική μείωση των μισθών», χωρίς ωστόσο να διευκρινίζεται το ποσό.",https://www.naftemporiki.gr/story/1587152/perikopes-dapanon-apo-racing-point-kai-williams
ΜΠΑΣΚΕΤ,naftemporiki.gr,Το μήνυμα της οικογένειας Αντετοκούνμπο,"Παρασκευή, 10 Απριλίου 2020 23:54",naftemporiki.gr,"Mήνυμα στα ελληνικά -μέσω twitter- απέστειλε η οικογένεια Αντετοκούνμπο για να εκφράσει την ευγνωμοσύνη της σε όσους συνεχίζουν να εργάζονται με κίνδυνο της υγεία τους, για να βοηθήσουν τους συνανθρώπους τους στην πανδημία του κορωνοϊού. (1/2) Σαν οικογένεια αισθανομαστε την ανάγκη να ευχαριστήσουμε ολους τους νέους μας ήρωες, γιατρούς, νοσηλευτές , όλους εκείνους που ρισκάρουν την υγεία τους, για να γυρίσουμε το συντομότερο πίσω στην κανονικότητά μας και στους ανθρώπους που αγαπάμε. 2/2Να ξέρετε μας δίνετε δύναμη και πως αυτη η πράξη αυτοθυσιας είναι μια πολύτιμη προίκα που θα μας συνοδεύει για πάντα.  Φίλοι ας κάνουμε και εμείς το χρέος μας, μένουμε σπίτι για να κάνουμε το έργο των ηρώων μας πιο εύκολο. Καλή δύναμη σ όλους! Με αγάπη οικογένεια Αντετοκουνμπο",https://www.naftemporiki.gr/story/1588845/to-minuma-tis-oikogeneias-antetokounmpo
ΛΟΙΠΑ ΑΘΛΗΜΑΤΑ,naftemporiki.gr,Το NBA ξαναρχίζει προπονήσεις σε κάποιες πολιτείες,"Κυριακή, 26 Απριλίου 2020 13:30",naftemporiki.gr,"ΤοNBAεπέτρεψε την επανάληψη της ατομικής προπόνησης σε κάποιες πολιτείες και πόλεις τωνΗΠΑαπό την 1η Μαΐου, όπου οι περιορισμοί για την πανδημία έχουν χαλαρώσει ή θα χαλαρώσουν τις επόμενες ημέρες. Να σημειωθεί, πάντως, ότι αυτή η απόφαση δεν αλλάζει, τουλάχιστον προς το παρόν, τις προοπτικές επανέναρξης του πρωταθλήματος. Ο κομισάριος Άνταμ Σίλβερ και οι σύλλογοι περιμένουν να αξιολογήσουν την εξέλιξη της πανδημίας, αφού η κατάσταση δεν είναι πανομοιότυπη σε όλες τις περιοχές της χώρας. Εν τω μεταξύ, οι παίκτες του NBA θα μπορούν να χρησιμοποιούν τις εγκαταστάσεις της ομάδας τους για να προπονούνται ατομικά από την Παρασκευή, υπό την προϋπόθεση ότι οι κυβερνήσεις των πολιτειών τους έχουν άρει την κατ΄ οίκον απομόνωση. Πολλοί μπασκετμπολίστες της κορυφαίας Λίγκας παραδέχτηκαν ότι δεν έχουν πιάσει μπάλα για περισσότερο από ένα μήνα, επειδή δεν έχουν καλάθια στους ανοιχτούς χώρους των σπιτιών τους. ",https://www.naftemporiki.gr/story/1593231/to-nba-ksanarxizei-proponiseis-se-kapoies-politeies
ΠΟΔΟΣΦΑΙΡΟ,naftemporiki.gr,ΚΚΕ: Το κράτος μόνο μπορεί να αναλάβει την ευθύνη έναρξης πρωταθλημάτων,"Πέμπτη, 30 Απριλίου 2020 20:56",naftemporiki.gr,"Οι ανακοινώσεις του υφυπουργού Αθλητισμού δεν καθησυχάζουν και δεν απαντάνε με επάρκεια στις αγωνίες που έχει ο κόσμος του αθλητισμού υποστηρίζει το Κομμουνιστικό Κόμμα Ελλάδας σε ανακοίνωση του. Όσον αφορά την έναρξη των πρωταθλημάτων, την ευθύνη δεν μπορεί να αναλάβει σε καμιά περίπτωση η Διοργανώτρια Αρχή ή Ομοσπονδία. Είναι αποκλειστική αρμοδιότητα και ευθύνη των αρμόδιων υγειονομικών φορέων και της κυβέρνησης, οι οποίοι έχουν τη σαφή γνώση της εξέλιξης της πανδημίας στη χώρα μας, υποστηρίζει. «Είναι φανερό ότι η κυβέρνηση, πέρα από τα μέτρα προστασίας και υγιεινής για τα οποία κανείς δεν μπορεί να διαφωνήσει, δεν λαμβάνει υπόψη τις πρακτικές προτάσεις που καταθέτουν εδώ και μέρες οι φορείς του Αθλητισμού».  Όσον αφορά την έναρξη των πρωταθλημάτων, την ευθύνη δεν μπορεί να αναλάβει σε καμιά περίπτωση η Διοργανώτρια Αρχή ή Ομοσπονδία. Είναι αποκλειστική αρμοδιότητα και ευθύνη των αρμόδιων υγειονομικών φορέων και της κυβέρνησης, οι οποίοι έχουν τη σαφή γνώση της εξέλιξης της πανδημίας στη χώρα μας.  Την ίδια στιγμή δεν υπάρχει ενημέρωση για το ύψος της κρατικής χρηματοδότησης, για να μπορέσουν οι αθλητικές Ομοσπονδίες να οργανώσουν τη δραστηριότητα για το υπόλοιπο της χρονιάς. Πρόκειται για δεκάδες χιλιάδες αθλητικά Σωματεία, Ενώσεις, Ομοσπονδίες, εκατοντάδες χιλιάδες αθλούμενους, προπονητές, διοικητικά στελέχη, επιστήμονες αθλητικής υποστήριξης, διαιτητές, κριτές, εργαζόμενους κ.λπ. Αθλητές και αθλήτριες που βλέπουν μια χρονιά να πηγαίνει χαμένη, προπονητές και μια σειρά εργαζόμενοι που κινδυνεύει η δουλειά και το εισόδημά τους και σωματεία που καλούνται να αντιμετωπίσουν σοβαρά προβλήματα για να ανταποκριθούν στις υποχρεώσεις για το υπόλοιπο της χρονιάς. ΤοΚΚΕκαταθέτει -ακόμα μία φορά- άμεσα μέτρα που πρέπει να ληφθούν, προκειμένου η όλη λειτουργία των αθλητικών δομών να γίνει με κριτήριο την προστασία της υγείας, άλλα και τη διασφάλιση των δικαιωμάτων όλων των εμπλεκόμενων:  -Άνοιγμα των αθλητικών εγκαταστάσεων, πάντοτε σύμφωνα με τις οδηγίες και τις συνθήκες που επιβάλλουν τα Υγειονομικά Πρωτόκολλα.  -Να γίνει άμεσα πρόσληψη προσωπικού, με αλλαγή του θεσμικού καθεστώτος για καθαριότητα κατά τη διάρκεια των ωρών λειτουργίας των αθλητικών υποδομών.  -Να ληφθούν όλα τα απαραίτητα μέτρα υγιεινής στις εγκαταστάσεις, με το αναγκαίο υγειονομικό υλικό που θα παρέχεται δωρεάν στους αθλούμενους (μάσκες, γάντια, αλκοολούχα απολυμαντικά διαλύματα).  -Να προσληφθεί άμεσα προσωπικό καθαριότητας και φύλαξης, που θα καλύπτει τις σημερινές έκτακτες ανάγκες  -Οικονομική ενίσχυση των σωματείων από τη Γενική Γραμματεία Αθλητισμού και πάγωμα - ρύθμιση των οφειλών τους, για το 2020. Όλα τα σωματεία που είναι ενεργά και συμμετείχαν στις δραστηριότητες των αντίστοιχων Ομοσπονδιών απασχολώντας εργαζόμενους τον τελευταίο χρόνο, να ενταχτούν στα μέτρα ενίσχυσης, χωρίς χρονικούς περιορισμούς.  -Απαλλαγή των σωματείων από την καταβολή των χρηματικών ποσών για τη χρήση των υποδομών, είτε εκείνα ανήκουν στην Γενική Γραμματεία Αθλητισμού (Εθνικά Κέντρα), είτε στους Δήμους.  -Υγειονομική βοήθεια, όση και όπου απαιτείται, από την πολιτεία, στους αθλητές, τους προπονητές και γενικά σε όλα τα πρόσωπα που εμπλέκονται και μετέχουν της αθλητικής δραστηριότητας  -Να ανακοινωθεί έγκαιρα η Κρατική χρηματοδότηση και να ξεκινήσει η επόμενη φάση (περίοδος 2020-2021), χωρίς περικοπές από το παραγωγικό κομμάτι.  -Να ενταχθούν άμεσα αθλητικές υποδομές σε προγράμματα που ήδη τρέχουν, π.χ. το πρόγραμμα «Αντώνης Τρίτσης», έτσι ώστε να μην καθυστερήσει η πορεία χρηματοδότησής τους. naftemporiki.gr",https://www.naftemporiki.gr/story/1594948/kke-to-kratos-mono-mporei-na-analabei-tin-euthuni-enarksis-protathlimaton
ΜΠΑΣΚΕΤ,naftemporiki.gr,Χασάν Μάρτιν ο... πρώτος για τον μπασκετικό Ολυμπιακό,"Παρασκευή, 10 Απριλίου 2020 12:37",naftemporiki.gr,"Ο Ολυμπιακός έκλεισε τον Χασάν Μάρτιν για τη νέα περίοδο, όπως αναφέρει δημοσίευμα της εφημερίδας Live Sport,σύμφωνα με το οποίο ο Αμερικανός 24χρονος σέντερ υπέγραψε στην πειραϊκή ομάδα για 550.000 δολάρια το χρόνο. Προσπάθεια απόκτησής του οι «ερυθρόλευκοι» έκαναν και τον χειμώνα αλλά δεν τα κατάφεραν, τώρα όμως μένει ελεύθερος από την Μπουντούτσνοστ. Στο ΝΒΑ δεν πήρε ευκαιρίες λόγω του ύψους του (2,01μ.) για τη θέση του σέντερ, καθώς θυμίζει τον Κάιλ Χάινς. Όμως, είναι αθλητικός και ικανός στην άμυνα με αλλαγές και στο πικ εν ρολ, ενώ είναι μέτριος στο σουτ και στις βολές. Στην τελευταία του σεζόν στο κολλεγιακό πρωτάθλημα (2017, Rhode Island) η στατιστική του έγραψε μέσο όρο 13,6 πόντους, 6,8 ριμπάουντ και 2,4 μπλοκ. Επαγγελματικά ξεκίνησε στηνΙαπωνία,ακολούθησε ηΓερμανία(Μπαϊρόιτ) και φέτος η Μπουντούτσνοστ, με την οποία είχε 13,6 πόντους (67,5% δίποντα, 56% στις βολές), 8 ριμπάουντ, 1,8 κλεψίματα και 1,7 τάπες στο Eurocup.",https://www.naftemporiki.gr/story/1588546/xasan-martin-o-protos-gia-ton-mpasketiko-olumpiako
MOTORSPORTS,naftemporiki.gr,Η Formula 1 προετοιμάζεται για νέες αναβολές,"Τρίτη, 24 Μαρτίου 2020 12:44",naftemporiki.gr,"Με την αναβολή ή ακύρωση των πρώτων οκτώ αγώνων της φετινής περιόδου, το καλαντάρι της Formula 1 ήδη έχει δεχθεί σοβαρότατο πλήγμα. Ένα πλήγμα που αναμένεται να καταστεί ακόμη μεγαλύτερο, καθώς όπως δήλωσε ο πρόεδρος της F1, Τσέις Κάρεϊ, θα υπάρξουν πιθανότατα και νέες αναβολές μετά από εκείνες σε Αυστραλία, Μπαχρέιν, Βιετνάμ,Κίνα,Ολλανδία,Ισπανία,Αζερμπαϊτζάν, Μονακό. «Αναγνωρίζουμε ότι υπάρχει σημαντική πιθανότητα περαιτέρω αναβολής για επερχόμενα γεγονότα, ωστόσο αναμένουμε ότι η σεζόν θα ξεκινήσει κάποια στιγμή το καλοκαίρι» , δήλωσε στο Sky Sport. «Αυτή τη στιγμή κανείς δεν μπορεί να είναι σίγουρος για το πότε ακριβώς θα βελτιωθεί η κατάσταση, αλλά θα βελτιωθεί και όταν το κάνει θα είμαστε έτοιμοι να ξαναρχίσουμε. Είμαστε όλοι αφοσιωμένοι στο να δώσουμε στους οπαδούς ένα πρωτάθλημα το 2020» , διαβεβαίωσε. Και συμπλήρωσε:  «Η σεζόν σχεδόν θα επεκταθεί πέραν της 27ης και 29ης Νοεμβρίου, που ήταν η αρχική προθεσμία. Προς το παρόν δεν είναι δυνατόν να υπάρξει πιο συγκεκριμένο χρονοδιάγραμμα λόγω της ρευστότητας της τρέχουσας κατάστασης, αλλά σχεδιάζουμε να έχουμε σαφέστερες πληροφορίες για την κατάσταση σε κάθε χώρα διεξαγωγής GP τον επόμενο μήνα» .",https://www.naftemporiki.gr/story/1581069/i-formula-1-proetoimazetai-gia-nees-anaboles
ΛΟΙΠΑ ΑΘΛΗΜΑΤΑ,naftemporiki.gr,Ανησυχία για το Australian Open 2021,"Σάββατο, 25 Απριλίου 2020 20:38",naftemporiki.gr,"Η διοργάνωση μπορεί να απέχει ακόμη αρκετούς μήνες, ωστόσο οι διοργανωτές του Australian Open προετοιμάζονται για ενδεχόμενα «κακά» σενάρια. Κι αυτό γιατί μπορεί να είναι το μοναδικό Grand Slam τουρνουά που διεξήχθη φέτος, πριν ξεκινήσει η λαίλαπα του Covid-19, αλλά δεν είναι καθόλου σίγουρο ότι το επόμενο τουρνουά θα τελεστεί κανονικά, δηλαδή στις αρχές του 2021. Το χειρότερο σενάριο, σύμφωνα με τον διευθυντή της διοργάνωσης Κρεγκ Τίλεϊ, θα ήταν η επανέναρξη το 2022, αν δεν περιοριστεί δραστικά η πανδημία του κορωνοϊού.Ένα άλλο σενάριο για το τουρνουά της Μελβούρνης, εξήγησε ο Τίλεϊ, θα ήταν να πραγματοποιηθεί πίσω από κλειστές πόρτες, ενώ μια τρίτη είναι να διεξαχθεί σε άλλη εποχή του έτους. ",https://www.naftemporiki.gr/story/1593164/anisuxia-gia-to-australian-open-2021
ΠΟΔΟΣΦΑΙΡΟ,naftemporiki.gr,Πρωταθλήτρια Γαλλίας... και με τη βούλα η Παρί Σεν Ζερμέν,"Πέμπτη, 30 Απριλίου 2020 19:56",naftemporiki.gr,"Πρωταθλήτρια Γαλλίας... και με τη βούλα, για τη σεζόν 2019/2020, είναι από το απόγευμα της Πέμπτης (30/04) η Παρί Σεν Ζερμέν, καθώς η Ένωση Επαγγελματικού Ποδοσφαίρου της χώρας ανακοίνωσε τη λήξη της σεζόν σε Ligue 1 και Ligue 2. Η ομάδα του Παρισιού, η οποία είχε αποκτήσει μεγάλη διαφορά από τους διώκτες της, πήρε τον τίτλο... στα χαρτιά και το «εισιτήριο» για το επόμενοChampions League,όπως και η δεύτερη Μαρσέιγ, αλλά και η τρίτη της κατάταξης, Ρεν. Η αγωνιστική περίοδος 2019-2020 έλαβε επισήμως πρόωρο τέλος στις δύο κορυφαίες ποδοσφαιρικές κατηγορίες, με την Παρί να παίρνει τον έβδομο τίτλο την τελευταία 8ετία, αυτή την φορά χωρίς να ολοκληρωθεί η Ligue 1, εξαιτίας της πανδημίας του κορωνοϊού. Η Μαρσέιγ επιστρέφει στην κορυφαία ευρωπαϊκή διασυλλογική διοργάνωση μετά τη σεζόν 2013-14, ενώ η Ρεν θα πραγματοποιήσει την «παρθενική» της συμμετοχή στην κορυφαία ευρωπαϊκή διασυλλογική διοργάνωση. Η Τουλούζ του Ευθύμη Κουλούρη θα πάρει το δρόμο για τη δεύτερη κατηγορία -δίνοντας έτσι τέρμα στη συμμετοχή της για 17 σερί έτη στα σαλόνια του γαλλικού ποδοσφαίρου- όπως και η Αμιάν, ενώ αντίθετα επιστρέφει στην Ligue 1 η Λοριάν που ανακηρύχθηκε πρωταθλήτρια στην Ligue 2 για την αγωνιστική περίοδο 2019-2020, καθώς και η Λανς. Η απόφαση για το πρόωρο φινάλε της σεζόν προκάλεσε την οργή των ανθρώπων της Τουλούζ, με τον πρόεδρό της, Ολιβιέρ Σαντράν, να δηλώνει: «Δεν μπορούμε να υπερασπιστούμε με τον ιδρώτα μας και μέσα στο γήπεδο, τη δυνατότητα να μείνουμε στην Ligue 1 μέχρι την τελευταία ημέρα. Είμαστε πάρα πολύ δυσαρεστημένοι. Θα ήθελα υπογραμμίσω με θέρμη τη θέση μου: οποιαδήποτε απόφαση για υποβιβασμό που βασίζεται στην προσωρινή κατάταξη μέχρι την 27η και την 28η αγωνιστική θα είναι άδικη και αβάσιμη βάσει νόμου. Κατά συνέπεια, ένας υποβιβασμός θα αποτελούσε απαράδεκτη απόκλιση από τις αρχές της δικαιοσύνης και της αθλητικής ηθικής των οποίων οι LFP και FFF είναι εγγυητές. Οποιαδήποτε μονομερής απόφαση υποβιβασμού θα αποτελούσε κύρωση που δεν προβλέπεται από την ισχύουσα νομοθεσία. Οποιαδήποτε άλλη απόφαση θα προσβληθεί αμέσως ενώπιον των αρμόδιων δικαστηρίων» . Αυτό που δεν έχει διευκρινιστεί ακόμα αφορά τα άλλα δύο εισιτήρια για το Europa League, μετά την Λιλ.. Κι αυτό γιατί ακόμα δεν έχουν ακυρωθεί επίσημα οι δύο τελικοί του Κυπέλλου και του League Cup, Λιόν - Παρί Σεν Ζερμέν και Παρί Σεν Ζερμέν - Σεντ Ετιέν. Αν γίνουν οι τελικοί και η Παρί πάρει το Κύπελλο, τότε στο Europa League θα παίξει η Νις μέσα από τη 5η θέση που έχει στο πρωτάθλημα, σε ισοβαθμία μάλιστα με τη Ρεμς. Αν πάρουν και το League Cup οι «πρωτευουσιάνοι», τότε το τρίτο εισιτήριο θα το πάρει η Ρεμς. Εννοείται πως όποια από της Λιόν και Σεντ Ετιέν επικρατήσει της Παρί, εκτός από το τρόπαιο θα εξασφαλίσει και την ευρωπαϊκή της συμμετοχή. Η πρώτη διακοπή του πρωταθλήματος είχε βρει την Παρί Σεν Ζερμέν στην πρώτη θέση με διαφορά 12 βαθμών από την 2η Μαρσέιγ, μετά από 28 αγωνιστικές (10 απέμεναν για το φινάλε), με την ομάδα του Τόμας Τούχελ να είχε κι ένα ματς λιγότερο.  ",https://www.naftemporiki.gr/story/1594916/protathlitria-gallias-kai-me-ti-boula-i-pari-sen-zermen
ΜΠΑΣΚΕΤ,naftemporiki.gr,Το Ευρωμπάσκετ μετατέθηκε για το 2022,"Πέμπτη, 09 Απριλίου 2020 17:57",naftemporiki.gr,"Η FIBA γνωστοποίησε τις αλλαγές που έκανε στο καλαντάρι της, εξαιτίας της πανδημίας του κορωνοϊού. Σε αυτό το πλαίσιο, το Ευρωμπάσκετ, που επρόκειτο να διεξαχθεί το 2021, μεταφέρθηκε στο 2022, με ενδεικτική ημερομηνία διεξαγωγής τις 1-18 Σεπτεμβρίου, ενώ το AmeriCup προγραμματίστηκε για τις 2-11/9 του 2022. Επίσης. ανακοινώθηκαν οι πιθανές ημερομηνίες των προ-Ολυμπιακών τουρνουά για τη διοργάνωση του Τόκιο, που θα στο διάστημα από τις 22 Ιουνίου έως τις 4 Ιουλίου 2021. Για να ισχύσουν, πάντως, οι ημερομηνίες των προ-ολυμπιακών τουρνουά, θα πρέπει να υπάρξει αποδοχή κι επικύρωση από τη Διεθνή Ολυμπιακή Επιτροπή.",https://www.naftemporiki.gr/story/1588300/to-eurompasket-metatethike-gia-to-2022
MOTORSPORTS,naftemporiki.gr,Παγκόσμιο Ράλι: Νικητής στο Μεξικό ο Οζιέ,"Κυριακή, 15 Μαρτίου 2020 12:52",naftemporiki.gr,"Ο Γάλλος Σεμπαστιάν Οζιέ αναδείχθηκε νικητής στον πρώτο αγώνα του φετινού Παγκόσμιου Πρωταθλήματος Ράλι, στοΜεξικό,οδηγώντας μια Toyota. Ο αγώνας τελείωσε μία ημέρα νωρίτερα λόγω των μεταβαλλόμενων ταξιδιωτικών περιορισμών που προέκυψαν από την πανδημία του κορονοϊού. Στη δεύτερη θέση τερμάτισε ο Εσθονός Οτ Τάνακ (Hyundai) και τρίτος ο Φινλανδός Τέεμου Σούνινεν (M-Sport Ford).  Για τον Οζιέ ήταν η έκτη πρωτιά σε μεξικάνικο έδαφος.  «Μια νίκη είναι πάντοτε μια νίκη, αλλά αυτή είναι ολοκληρωτικά διαφορετική από τις άλλες, διότι η διοργάνωση δεν θα έπρεπε να έχει γίνει. Η προστασία της ανθρώπινης ζωής είναι πολύ πιο σημαντική από κάθε άλλο ενδιαφέρον και αν θέτεις σε κίνδυνο τους οπαδούς, δεν αξίζει τίποτα» , σχολίασε ο Γάλλος.",https://www.naftemporiki.gr/story/1573306/pagkosmio-rali-nikitis-sto-meksiko-o-ozie
ΛΟΙΠΑ ΑΘΛΗΜΑΤΑ,naftemporiki.gr,Επιστρέφει στα ρινγκ ο Τάισον,"Σάββατο, 25 Απριλίου 2020 17:25",naftemporiki.gr,"Έτοιμος για την επιστροφή του στα ρινγκ είναι ο 53χρονος Μάικ Τάισον, αλλά όχι για να ξαναγράψει τη μυθική καριέρα του. Ο Αμερικανός πρωταθλητής, σε διαδικτυακή συνομιλία του με έναν φίλο του ράπερ, αποκάλυψε ότι  «θέλω να ξαναβρεθώ σε φόρμα, ώστε να μπορώ να κάνω τρεις ή τέσσερις γύρους για φιλανθρωπικούς και άλλους παρεμφερείς λόγους» .  Προς τούτο έχει ήδη ξεκινήσει προπόνηση σε στατικό ποδήλατο και διάδρομο, ασκήσεις με ελαφριά βάρη, ενώ κάνει και προπόνηση πυγμαχίας.  «Αρχίζω να είμαι σε καλύτερη κατάσταση» , είπε και παραδέχθηκε ότι το να ξαναφορέσει γάντια  «ήταν δύσκολο» , επειδή  «πονάει»  και το σώμα του βρίσκεται σε μια κατάσταση μικρής φθοράς.  Ακόμη κι έτσι, πάντως, επανέλαβε την επιθυμία του να βρεθεί στη φόρμα που θα του επιτρέψει να προσπαθήσει να ανεβεί και πάλι στο ρινγκ, για να  «συγκεντρώσω χρήματα και να βοηθήσω άστεγους και ναρκομανείς, όπως εμένα» .",https://www.naftemporiki.gr/story/1593148/epistrefei-sta-ringk-o-taison
ΜΠΑΣΚΕΤ,naftemporiki.gr,Η οικογένεια Αντετοκούνμπο δώρισε και 10.000 μάσκες στον ΟΠΑΝΔΑ,"Τετάρτη, 08 Απριλίου 2020 17:09",naftemporiki.gr,"Η οικογένεια Αντετοκούνμπο, μετά τις 10.000 μάσκες στο δήμο Ζωγράφου έπραξε το ίδιο δωρίζοντας άλλες 10 χιλιάδες στον Οργανισμού Πολιτισμού, Αθλητισμού και Νεολαίας του Δήμου Αθηναίων (ΟΠΑΝΔΑ). Ο Γιάννης Αντετοκούνμπο, τα αδέλφια του Θανάσης, Κώστας, Άλεξ και η μητέρα τους ζήτησαν να μοιραστεί ένα μέρος αυτών στα Σεπόλια, δηλαδή στη γειτονιά της Αθήνας που μεγάλωσαν. «Ευχαριστούμε την οικογένεια Αντετοκούνμπο γι΄ αυτή την υπέροχη κίνηση σε αυτές τις δύσκολες στιγμές. Οι μάσκες αυτές θα χρησιμοποιηθούν με σκοπό να προστατευθούν οι άνθρωποι που βρίσκονται στην πρώτη γραμμή της μάχης ενάντια στον νέο κορωνοϊό»  δήλωσαν η πρόεδρος του ΟΠΑΝΔΑ, Άννα Ροκόφυλλου και ο αντιπρόεδρος, Γιούρκας Σεϊταρίδης.",https://www.naftemporiki.gr/story/1587906/i-oikogeneia-antetokounmpo-dorise-kai-10000-maskes-ston-opanda
MOTORSPORTS,naftemporiki.gr,Προς το τέλος Μαΐου πηγαίνει η έναρξη της σεζόν στη Formula 1,"Παρασκευή, 13 Μαρτίου 2020 15:56",naftemporiki.gr,"Αρκετά πίσω θα πάρει φέτος η αγωνιστική περίοδος στη Formula 1, εκτός πολύ μεγάλου απρόοπτου. Όπως ανακοινώθηκε σήμερα από τη FIA, ελπίδα όλων είναι να ξεκινήσει το παγκόσμιο πρωτάθλημα του 2020 στην Ευρώπη στα τέλη Μαΐου, αφού με απόφαση της διοργανώτριας αρχής ακυρώθηκαν, το εναρκτήριο γκραν πρι της Μελβούρνης, που ήταν προγραμματισμένο για το σαββατοκύριακο, αλλά και οι επόμενοι τρεις αγώνες (Μπαχρέιν, Βιετνάμ, Κίνα), λόγω της πανδημίας του κορονοϊού. Μία ημερομηνία περί τα τέλη Μαΐου είναι επίσης πιθανό να οδηγήσει σε ακύρωση των διοργανώσεων σε Ολλανδία καιΙσπανία,που  έχουν προγραμματιστεί για τις 3 και 10 Μαΐου, σε Ζάντβορτ και Βαρκελώνη, αντίστοιχα. Ο αγώνας του Μονακό που ακολουθεί, είναι στο πρόγραμμα για τις 24/5.",https://www.naftemporiki.gr/story/1572057/pros-to-telos-maiou-pigainei-i-enarksi-tis-sezon-sti-formula-1
ΠΟΔΟΣΦΑΙΡΟ,naftemporiki.gr,Ανανέωσε στην Μπάγερν έως το 2023 ο Φλικ,"Πέμπτη, 30 Απριλίου 2020 19:32",naftemporiki.gr,"Προπονητής της Μπάγερν Μονάχου έως το καλοκαίρι του 2023 θα παραμείνει ο Χάνσι Φλικ. Από τις 3 Απριλίου οι Βαυαροί είχαν ανακοινώσει την προσφορική συμφωνία που είχαν με τον Γερμανό τεχνικό και σήμερα «σφραγίστηκε» η ανανέωση της συνεργασίας τους, μέσω και των φωτογραφιών που αναρτήθηκαν στο Instagram του συλλόγου. Ο Φλικ είχε αναλάβει πριν από μερικούς μήνες ως υπηρεσιακός προπονητής στην θέση του Νίκο Κόβατς. Σήμερα, βρέθηκε στα γραφεία των πρωταθλητών Γερμανίας, όπου υπέγραψε το νέο του συμβόλαιο, έχοντας δίπλα του τον Καρλ-Χάιντς Ρουμενίγκε, τον αθλητικό διευθυντή, Χασάν Σαλιχάμιτζιτς και τον πρώην γκολκίπερ και νυν στέλεχος της ομάδας, Όλιβερ Καν.",https://www.naftemporiki.gr/story/1594898/ananeose-stin-mpagern-eos-to-2023-o-flik
ΛΟΙΠΑ ΑΘΛΗΜΑΤΑ,naftemporiki.gr,Τηλεδιάσκεψη του πρωθυπουργού για τα βήματα επανεκκίνησης των αθλητικών δραστηριοτήτων,"Σάββατο, 25 Απριλίου 2020 13:11",naftemporiki.gr,"Ο πρωθυπουργός, Κυριάκος Μητσοτάκης, είχε σήμερα σύσκεψη (με τηλεδιάσκεψη) με την ηγεσία του υφυπουργείου Αθλητισμού, με αντικείμενο το σχεδιασμό για την επανεκκίνηση των αθλητικών δραστηριοτήτων, σε επαγγελματικό και ερασιτεχνικό επίπεδο. Στη σύσκεψη συζητήθηκε, μεταξύ άλλων, και η στήριξη του κινήματος του ερασιτεχνικού αθλητισμού. Έτσι, στο πρώτο κύμα άρσης των υφιστάμενων περιορισμών λόγω της πανδημίας του κορωνοϊού θα περιλαμβάνεται και η δυνατότητα ατομικής άθλησης και προπόνησης σε εξωτερικούς χώρους. Στη σύσκεψη συμμετείχαν, ο υπουργός Επικρατείας Γιώργος Γεραπετρίτης, ο υφυπουργός Πολιτισμού και Αθλητισμού Λευτέρης Αυγενάκης, ο γενικός γραμματέας του πρωθυπουργού Γρηγόρης Δημητριάδης και ο γενικός γραμματέας Αθλητισμού Γιώργος Μαυρωτάς.",https://www.naftemporiki.gr/story/1593123/tilediaskepsi-tou-prothupourgou-gia-ta-bimata-epanekkinisis-ton-athlitikon-drastiriotiton
MOTORSPORTS,naftemporiki.gr,Formula 1: Προς διεξαγωγή το Grand Prix της Μελβούρνης,"Δευτέρα, 09 Μαρτίου 2020 12:28",naftemporiki.gr,"Ο εναρκτήριος αγώνας της σεζόν στη Formula 1, στη Μελβούρνη, προχωρά κανονικά στη διεξαγωγή του, δήλωσε ο επικεφαλής της Australian Grand Prix Corporation, Άντριου Γουέστακοτ. Ο φόβος για την εξάπλωση του κοροναϊού έχει ήδη οδηγήσει σε αναβολή του Grand Prix στη Σανγκάη τον Απρίλιο, ενώ οι διοργανωτές του Μπαχρέιν δήλωσαν ότι ο αγώνας θα πραγματοποιηθεί χωρίς θεατές, στις 22 Μαρτίου. Ο Γουέστακοτ δήλωσε ότι δεν υπάρχει ανάλογη προοπτική στην Αυστραλία, ειδικά μετά το γεμάτο από κόσμο στάδιο κρίκετ της Μελβούρνης για τον χθεσινό τελικό T20 στο Παγκόσμιο Κύπελλο Γυναικών. «Όταν κοιτάξεις 86.000 κόσμο στο MCG χθες το βράδυ... πρέπει να δούμε τα πράγματα με λογικό τρόπο και να συνεχίσουμε τη ζωή με τη λήψη των απαραίτητων προφυλάξεων», δήλωσε σε ραδιοφωνικό σταθμό της Αυστραλίας. Οι περισσότερες ομάδες της Formula 1 εδρεύουν στην Αγγλία, όμως Ferrari και Honda AlphaTauri βρίσκονται στηνΙταλία,η οποία πλήττεται έντονα.  «Το ενδιαφέρον είναι για τις μεταφορές των Ιταλών» , πρόσθεσε ο Γουέστακοτ.",https://www.naftemporiki.gr/story/1570220/formula-1-pros-dieksagogi-to-grand-prix-tis-melbournis
ΜΠΑΣΚΕΤ,naftemporiki.gr,Η οικογένεια Αντετοκούνμπο πρόσφερε 10.000 μάσκες στο δήμο Ζωγράφου,"Τετάρτη, 08 Απριλίου 2020 13:27",naftemporiki.gr,"Η οικογένεια Αντετοκούνμπο πρόσφερε 10.000 μάσκες για τους κατοίκους του Ζωγράφου, ως μέτρο προστασίας από τον ιό Covid 19, ανακοίνωσε ο δήμος. Οι μάσκες θα μοιραστούν στους εργαζόμενους του δήμου Ζωγράφου και στις ευπαθείς ομάδες. «H πράξη της οικογένειας, πέρα από την ουσιαστική προσφορά προς τους πολίτες του Ζωγράφου, αποδεικνύει ότι το στενό δέσιμο που έχουν ο Θανάσης, ο Γιάννης, ο Κώστας, και ο Αλέξης, με την πόλη που έμειναν για αρκετά χρόνια αλλά και με την ομάδα του Φιλαθλητικού, όπου έκαναν τα πρώτα μπασκετικά τους βήματα» , ανέφερε η δημοτική αρχή. Για τη σπουδαία προσφορά της οικογένειας Αντετοκούνμπο, ο δήμαρχος Ζωγράφου, Βασίλης Θώδας, δήλωσε:  «Ευχαριστώ μέσα από την καρδιά μου τα αδέρφια Αντετοκούνμπο για τη γενναιόδωρη προσφορά τους, που αποκτά ακόμα μεγαλύτερες διαστάσεις επειδή γίνεται αυτές τις δύσκολες ώρες για ολόκληρο τον πλανήτη. Με την προσφορά τους επιβεβαιώνουν ότι δεν ξεχνούν την πόλη μας κι όπως έχουμε ανακοινώσει, όταν ξεπεραστεί ο εφιάλτης του κορωνοϊού, ο δήμος Ζωγράφου θα τιμήσει ανάλογα τον Γιάννη και τα αδέρφια του» . Στην προσφορά της οικογένειας Αντετοκούνμπο αναφέρθηκε και ο πρόεδρος του Νομικού Προσώπου Πολιτισμού και Αθλητισμού του δήμου, Γιώργος Γιαννακόπουλος. «Θέλω να ευχαριστήσω κι εγώ από καρδιάς την οικογένεια Αντετοκούνμπο που σε αυτή τη δύσκολη στιγμή για τον κόσμο αλλά και την πόλη μας βρίσκονται δίπλα μας. Με μια κίνηση υψηλού συμβολισμού αλλά και ουσίας δείχνουν τον ανθρωπισμό τους και την ευαισθησία τους για τον Δήμο μας καθώς και τον Φιλαθλητικό, την ομάδα που τους ανέδειξε» , υπογράμμισε.  Ο δήμος Ζωγράφου θα αρχίσει άμεσα τη διανομή των μασκών στους κατοίκους της πόλης.",https://www.naftemporiki.gr/story/1587756/i-oikogeneia-antetokounmpo-prosfere-10000-maskes-sto-dimo-zografou
ΠΟΔΟΣΦΑΙΡΟ,naftemporiki.gr,Ξεκινούν προπονήσεις στη Super League από τις 5 Μαΐου,"Πέμπτη, 30 Απριλίου 2020 18:40",naftemporiki.gr,"Τα στάδια με τα οποία θα «επιστρέψει» σιγά-σιγά ο αθλητισμός στην Ελλάδα ανακοίνωσε το απόγευμα της Πέμπτης (30/04) ο υφυπουργός αθλητισμού, Λευτέρης Αυγενάκης. Η επανεκκίνηση θα διεξαχθεί σε τρία στάδια, τηρώντας τα υγειονομικά πρωτόκολλα, ενώ παράλληλα θα διεξάγεται διαρκής επαναξιολόγησης τη κατάστασης από τους ειδικούς. Η πρώτη εβδομάδα θα είναι πιλοτική και θα περιλαμβάνει μόνο ατομικές προπονήσεις σε ανοιχτούς χώρους, με πιστή εφαρμογή των υγειονομικών πρωτοκόλλων. Επιπλέον, με συγκεκριμένους κανόνες μπορεί να ξεκινήσει η προπόνηση αθλητών στα λεγόμενα χαμηλής επικνδυνότητας αθλήματα (τένις, γκολφ, ποδηλασία δρόμου, ιππασία, σκοποβολή, τοξοβολία, αεραθλητισμός, μηχανοκίνητος αθλητισμός, υποβρύχια δραστηριότητα, ορειβασία-αναρρίχηση). Σε δεύτερο στάδιο θα καταστεί εφικτή η επανέναρξη προπονήσεων στα αθλήματα του υγρου στίβου, στα αθλήματα παραλίας (όπως το μπιτς βόλεϊ) και στο θαλάσσιο σκι), ενώ σε τρίτο στάδιο περνούν τα μαχητικά αθλήματα (πάλη, πυγμαχία, καράτε, ζίου ζίτσου, ταεκβοντό, τζούντο, παγκράτιο, κικ μπόξινγκ). Σε μεταγενέστερο χρόνο θα επιτραπούν οι προπονήσεις των αθλητών ΑμεΑ, σταδιακά και ανάλογα με τη φύση του αθλήματος. Σε ό,τι αφορά το επαγγελματικό ποδόσφαιρο και ειδικά τη Super League, από την Τρίτη 5/5 επιτρέπεται η προπόνηση μικρών γκρουπ παικτών (6-8 ατόμων) σε ανοιχτά γήπεδα, μόνο στους τομείς της φυσικής κατάστασης, της ενδυνάμωσης και της ατομικής τεχνικής. Θα εφαρμοστούν ειδικά πρωτόκολλα, βασισμένα και στη διεθνή εμπειρία άλλων χωρών, και προβλέπεται περιοδικός μοριακός έλεγχος των παικτών, βάσει εκτίμησης κινδύνου. Αν και το πρόγραμμα που παρουσιάστηκε δεν περιλαμβάνει πρόβλεψη για το πότε θα καταστεί εφικτή η επιστροφή στις ομαδικές προπονήσεις, γίνεται λόγος για δυνατότητα επανεκκίνησης των διοργανώσεων στο τρίτο στάδιο, περί τα μέσα Ιουνίου, οπωσδήποτε κεκλεισμένων των θυρών. Για τα υπόλοιπα ομαδικά αθλήματα (μπάσκετ, βόλεϊ, υδατοσφαίριση, χάντμπολ), ο κ. Αυγενάκης ανέφερε ότι η κυβέρνηση θα περιμένει τις αποφάσεις των διοργανωτών για τη συνέχιση ή μη των πρωταθλημάτων και εν συνεχεία θα αποφασίσει για τη δυνατότητα επιστροφής σε ατομικές προπονήσεις, σε μεταγενέστερο πάντως χρόνο. Οι δέκα βασικές αρχές των υγειονομικών πρωτοκόλλων, όπως παρουσιάστηκαν από τον υφυπουργό Αθλητισμού, είναι οι εξής: 1. Τηρούμε κατάλογο για όσους εισέρχονται στην αθλητική εγκατάσταση. Διαμορφώνουμε μία είσοδο. 2. Διεξάγουμε έλεγχο των εισερχομένων στους αθλητικούς χώρους μέσω της συμπλήρωσης ερωτηματολογίου με το πρόσφατο ιστορικό τους. Πέραν των αθλητών, όλοι οι υπόλοιποι φοράνε μάσκες. 3. Κρατάμε απόσταση δύο μέτρων από κάθε άλλο άτομο. Δεν κάνουμε χειραψίες ή εναγκαλισμούς. Αποφεύγουμε να αγγίζουμε το πρόσωπό μας. 4. Χρησιμοποιούμε αποκλειστικά τα δικά μας αθλητικά είδη, τα οποία πλένουμε στο σπίτι μας. 5. Προτιμάμε τη μεταφορά προς και από τον αθλητικό χώρο με το δικό μας μέσο μεταφοράς. 6. Ενημερώνουμε άμεσα σε περίπτωση που έχουμε συμπτώματα πυρετού, βήχα, δύσπνοιας και υπέρμετρης κόπωσης ή έχει κάποιος από την οικογένειά μας. 7. Αν έρθουμε, στη διάρκεια της προπόνησης, σε επαφή με άλλο άτομο, αρχικά πλένουμε τα χέρια μας διεξοδικά ή χρησιμοποιούμε αντισηπτικό και στη συνέχεια ξεπλένουμε το πρόσωπό μας με άφθονο νερό. Όσον αφορά στη χρήση οργάνων, απολυμαίνονται, μετά τη χρήση ανά αθλητή. 8. Χρησιμοποιούμε αποκλειστικά δικά μας μπουκάλια με νερό, κατά προτίμηση εμφιαλωμένο. 9. Τα αποδυτήρια, τα ντους, το κλειστό γυμναστήριο και τα κυλικεία της εγκατάστασης παραμένουν κλειστά. Αποφεύγουμε τις τουαλέτες. 10. Αν τα ρούχα προπόνησης απολυμαίνονται από την ομάδα, τα βάζουμε σε μια υδατοδιαπερατή τσάντα και τα αφήνουμε στη μέριμνα του συλλόγου",https://www.naftemporiki.gr/story/1594877/ksekinoun-proponiseis-sti-super-league-apo-tis-5-maiou
ΛΟΙΠΑ ΑΘΛΗΜΑΤΑ,naftemporiki.gr,Συνεχίζονται οι δημοπρασίες αθλητικών ενθυμίων Ολυμπιονικών και πρωταθλητών,"Σάββατο, 25 Απριλίου 2020 12:40",naftemporiki.gr,"Με υπογεγραμμένες την «ασημένια» Ολυμπιακή φόρμα της Βούλας Κοζομπόλη από την απονομή του αργυρού μεταλλίου στο πόλο Γυναικών στους Ολυμπιακούς Αγώνες Αθήνα 2004, τη φανέλα «Νο 21» του Κώστα Κατσουράνη από το Euro2012 στην Πολωνία και την εμφάνιση «Νο 8» του Ντανίλο Γκαλινάρι με τους Λος Άντζελες Κλίπερς στο ΝΒΑ, συνεχίζονται οι δημοπρασίες προσωπικών ενθυμίων Ολυμπιονικών και Πρωταθλητών, στο πλαίσιο του προγράμματος «Ζήσε Αθλητικά». Τα έσοδα από τις δημοπρασίες των ενθυμημάτων, οι οποίες διενεργούνται για κάθε ένα απ’ αυτά επί μία εβδομάδα στον ιστότοπο https://www.charityidols.com/el, έχουν ήδη ανέλθει στα 24.370 ευρώ και, ως γνωστόν, κατατίθενται στον ειδικό λογαριασμό του Ινστιτούτου Φαρμακευτικής Έρευνας και Τεχνολογίας, στηνΤράπεζα Πειραιώς,  για ενίσχυση του αγώνα της χώρας ενάντια στον κορωνοϊό. Τα έως τώρα 24.370 ευρώ έχουν προέλθει από την εθνική φανέλα του Νίκου Γκάλη, τα γάντια του Μιχάλη Ζαμπίδη, τη ρακέτα του Στέφανου Τσιτσιπά, την εμφάνιση της Μαρίας Σάκκαρη και τη φανέλα του Ντίνο Ράτζα με την Γιουγκοπλάστικα.  Εν τω μεταξύ, δημοπρατούνται ήδη: Η εμφάνιση με την οποία ο Λευτέρης Πετρούνιας κατάκτησε το χρυσό μετάλλιο στους κρίκους στα Παγκόσμια Κύπελλα γυμναστικής στη Μελβούρνη και στο Μπακού προ μηνών και «αγκάλιασε» την πρόκριση για τους Ολυμπιακούς Αγώνες. Η φανέλα «Νο 17» του Φάνη Γκέκα από το Μουντιάλ στη Βραζιλία το 2014, που βρισκόταν στο Μουσείο της Εθνικής Ποδοσφαίρου στα Χανιά και την προσέφερε ο Πανελλήνιος Σύλλογος Φίλων Εθνικής Ελλάδας «Γαλανόλευκος Φάρος». Το βραβείο διαιτησίας στον ρέφερι Μιχάλη Κουρέτα από τον τελικό του World LeagueΗΠΑ– Αυστραλία, στο πόλο γυναικών, το 2009 στην Αγία Πετρούπολη. Η μπλούζα της Κατερίνας Στεφανίδη από την επίσημη ενδυμασία της Εθνικής μας αποστολής στους Ολυμπιακούς Αγώνες στο Ρίο, όπου κατέκτησε το χρυσό μετάλλιο στο επί κοντώ. Η φανέλα «Νο 14» του Τάκη Φύσσα από τον αξέχαστο προημιτελικό Ελλάδα –Γαλλία1-0, στο έπος του Euro 2004. Δύο βολεϊκές εμφανίσεις του Παναγιώτη Πελεκούδα από τη φετινή κατάκτηση του Λιγκ Καπ με τον Παναθηναϊκό έναντι του Ολυμπιακού και από τη συμμετοχή της Εθνικής στο Ευρωπαϊκό Πρωτάθλημα.",https://www.naftemporiki.gr/story/1593114/sunexizontai-oi-dimoprasies-athlitikon-enthumion-olumpionikon-kai-protathliton
MOTORSPORTS,naftemporiki.gr,"Formula 1: Χωρίς θεατές ο αγώνας στο Μπαχρέιν, λόγω κοροναϊού","Κυριακή, 08 Μαρτίου 2020 10:55",naftemporiki.gr,"Την απόφαση να μην βρεθούν θεατές στον αγώνα του παγκοσμίου πρωταθλήματος της Formula 1, που θα διεξαχθεί στο Μπαχρέιν, έλαβαν οι διοργανωτές. Ο λόγος έχει να κάνει με την ραγδαία εξάπλωση του κοροναϊού σε διεθνές επίπεδο, που τελικά θα επηρεάσει και την Formula 1. Οι υπεύθυνοι του αγώνα ανακοίνωσαν την Κυριακή (8/03) ότι το γκραν πρι θα γίνει κανονικά, αλλά με την παρουσία μόνο αυτών που είναι απαραίτητοι για την τέλεσή του και όχι με θεατές. Η σχετική ανακοίνωση αναφέρει: «Για να διασφαλιστεί ότι δεν θα υπάρξει αντίκτυπος ούτε στο άθλημα ούτε στην παγκόσμια βάση υποστηρικτών του, το τριήμερο του αγώνα θα διεξαχθεί κανονικά ως μια εκδήλωση που θα μεταδοθεί τηλεοπτικά» αναφέρεται στη σχετική ανακοίνωση. Ο αγώνας στο Μπαχρέιν είναι ο δεύτερος του παγκοσμίου πρωταθλήματος 2020 και είναι προγραμματισμένος να λάβει χώρα το διάστημα 20-22 Μαρτίου. Στις 12 Φεβρουαρίου είχε ανακοινωθεί η αναβολή του κινεζικού γκραν πρι της Formula 1, το οποίο ήταν προγραμματισμένο να διεξαχθεί το τριήμερο 17-19 Απριλίου στη Σανγκάη, λόγω της έξαρσης του κοροναϊού. Όπως ενημέρωσε η διοργανώτρια αρχή οι διαβουλεύσεις με τις αρμόδιες αρχές συνεχίζονται και θα συνεχιστούν, προκειμένου να βρεθεί λύση για πιθανές εναλλακτικές ημερομηνίες που θα μπορούσε να διεξαχθεί ο αγώνας εντός του 2020, με την προϋπόθεση να έχει βελτιωθεί η κατάσταση.  ",https://www.naftemporiki.gr/story/1569940/formula-1-xoris-theates-o-agonas-sto-mpaxrein-logo-koronaiou
ΛΟΙΠΑ ΑΘΛΗΜΑΤΑ,naftemporiki.gr,Ιππασία: Ακυρώθηκε το Athens Equestrian Festival /Athens CSIO3*-W 2020,"Παρασκευή, 24 Απριλίου 2020 19:26",naftemporiki.gr,"Mετά την επίσημη ανακοίνωση της Ευρωπαϊκής Ομοσπονδίας Ιππασίας ΕEF και της χορηγού εταιρείας Longines για αναβολή της εναρκτήριας σεζόν της σειράς Longines EEF Series για το 2021, η ΕΟΙ ανακοίνωσε την ακύρωση του φετινού Longines EEF Series Athens CSIO3*-W 2020 και του Athens Equestrian Festival (AEF) 2020 στις 4-7 Ιουνίου στο ΟΚΙΜ. Ο λόγος έχει να κάνει με την πανδημία του COVID-19 και των γνωστών συνεπειών της. Το Athens CSIO3*-W θα επανέλθει στη σειρά Longines EEF Series 2021 και θα διεξαχθεί στο πλαίσιο του AEF 2021 το επόμενο καλοκαίρι σε νέες ημερομηνίες, που θα οριστούν σε κατάλληλο χρόνο.",https://www.naftemporiki.gr/story/1593018/ippasia-akurothike-to-athens-equestrian-festival-athens-csio3-w-2020
ΠΟΔΟΣΦΑΙΡΟ,naftemporiki.gr,Ατομικές προπονήσεις στην LaLiga από τις 4 Μαΐου,"Πέμπτη, 30 Απριλίου 2020 17:45",naftemporiki.gr,"Η αντίστροφη μέτρηση για την επιστροφή των ομάδων της LaLiga στις προπονήσεις  (σε πρώτη φάση θα είναι ατομικές) ξεκίνησε. Στην ευρεία σύσκεψη του ανώτατου συμβουλίου αθλητισμού της χώρας επήλθε συμφωνία για το υγειονομικό πρωτόκολλο, που θα επιτρέψει στις ισπανικές ομάδες να επανέλθουν σε (ατομικές σε πρώτη φάση) προπονήσεις από τις 4/5, τόσο με τις αθλητικές ομοσπονδίες, τις επαγγελματικές λίγκες, εκπροσώπους αθλητών και συλλόγων. Το πρωτόκολλο αυτό αναμένεται να εγκριθεί από το Υπουργείο Υγείας, ανοίγοντας το δρόμο για την επανεκκίνηση των προπονήσεων. Σε ό,τι αφορά το κρίσιμο σημείο των τεστ ανίχνευσης του κορονοϊού, αυτά θα είναι διαθέσιμα από τη Δευτέρα (4/5) στα ιατρικά επιτελεία των ομάδων, που όμως -σε πρώτη φάση τουλάχιστον- θα υποβάλλουν σε έλεγχο μόνο όσους παρουσιάζουν συμπτώματα ή έχουν επαφή με διαγνωσμένο κρούσμα. Αν και η συμφωνία αυτή θεωρείται ένα αποφασιστικής σημασίας για την επανεκκίνηση της ποδοσφαιρικής δραστηριότητας στηνΙσπανία,το Ανώτατο Συμβούλιο Αθλητισμού υπενθυμίζει στη σχετική ανακοίνωσή του ότι η κρίση του κορονοϊού είναι δυναμική και τα επόμενα βήματα θα εξαρτηθούν από την εξέλιξη της πανδημίας.",https://www.naftemporiki.gr/story/1594849/atomikes-proponiseis-stin-laliga-apo-tis-4-maiou
ΜΠΑΣΚΕΤ,naftemporiki.gr,Καμιά απόφαση ως τον Μάιο για επανέναρξη του NBA,"Τρίτη, 07 Απριλίου 2020 13:01",naftemporiki.gr,"Το ΝΒΑ ανυπομονεί να επιστρέψει στο γήπεδο, αλλά αυτό δεν πρόκειται να συμβεί μέχρι το Μάιο. Σύμφωνα με τον κομισάριο Άνταμ Σίλβερ,  «είναι πολύ νωρίς για να σκεφτούμε μια επιστροφή στο πρωτάθλημα» . Όταν το τουρνουά σταμάτησε στις 11 Μαρτίου, μετά τα θετικα δείγματα του κορωνοϊού που βρέθηκαν σε μερικούς παίκτες, ήταν δύσκολο να γίνουν ακριβείς προβλέψεις. Στην πραγματικότητα υπήρξε μια γενική συζήτηση για τη διακοπή ενός μηνός και στη συνέχεια ξεκίνημα. Από τότε ο μήνας έχει σχεδόν περάσει, αλλά για επιστροφή στα γήπεδα ούτε λόγος. «Είπα σε όλους τους εμπλεκόμενους ότι πρέπει να δεχτούμε την ιδέα πως τουλάχιστον για ολόκληρο τον Απρίλιο δεν μπορούμε να αποφασίσουμε» , δήλωσε ο Σίλβερ σε τηλεοπτική συνέντευξή του στο Skysport. «Αυτό δεν σημαίνει ότι μπορούμε να προγραμματίσουμε την επανεκκίνηση την 1η Μαΐου, αλλά ελπίζω ότι θα έχουμε τουλάχιστον μια σαφέστερη εικόνα» , συμπλήρωσε  ",https://www.naftemporiki.gr/story/1587331/kamia-apofasi-os-ton-maio-gia-epanenarksi-tou-nba
MOTORSPORTS,naftemporiki.gr,Αναβλήθηκε και το Moto GP της Ταϊλάνδης,"Δευτέρα, 02 Μαρτίου 2020 11:54",naftemporiki.gr,"Αναβλήθηκε λογω κοροναϊού (COVID-19) και το πργραμματισμένο για τις 22 Μαρτίου Moto GP της Ταϊλάνδης. Την ανακοίνωση έκανε σήμερα (2/03) ο αντιπρόεδρος της χώρας Ανουτίν Χαρνβιρακούλ, τονίζοντας μεταξύ άλλων: «Πρέπει πρώτα να επικεντρωθούμε στην πανδημία. Πρέπει να αναβάλουμε τον αγώνα μέχρι να υπάρξει νέα ειδοποίηση», δήλωσε ο Χαρνβιρακούλ που είναι επίσης και υπουργός υγείας. Η ανακοίνωση αυτή έρχεται την επόμενη μέρα, μετά την ακύρωση του Grand Prix μοτοσικλέτας στο Κατάρ, τον πρώτο αγώνα της σεζόν, που ήταν προγραμματισμένος να διεξαχθεί στις 8 Μαρτίου.",https://www.naftemporiki.gr/story/1567656/anablithike-kai-to-moto-gp-tis-tailandis
ΛΟΙΠΑ ΑΘΛΗΜΑΤΑ,naftemporiki.gr,Χάντμπολ: Τέλος η Ευρώπη για ΑΕΚ και Εθνική Γυναικών,"Παρασκευή, 24 Απριλίου 2020 17:22",naftemporiki.gr,"Στη ματαίωση σειράς διοργανώσεων κατέληξε η σημερινή (24/4) τηλεδιάσκεψη της εκτελεστικής επιτροπής της ευρωπαϊκής ομοσπονδίας χάντμπολ. Μεταξύ αυτών, ακυρώνεται η φετινή διοργάνωση του Challenge Cup ανδρών, όπου η ΑΕΚ είχε φτάσει στα προημιτελικά και επρόκειτο να αντιμετωπίσει σε διπλούς αγώνες τη ρουμανική Ποταϊσα Τούρντα. Ταυτόχρονα, ματαιώθηκε και το υπόλοιπο των προκριματικών του Ευρωπαϊκού Πρωταθλήματος Γυναικών 2020, όπου συμμετείχε η Εθνική ομάδα της Ελλάδας. Ματαιώθηκαν επίσης τα δύο προκριματικά τουρνουά του Ευρωπαϊκού Πρωταθλήματος μπιτς χάντμπολ, το ένα εκ των οποίων επρόκειτο να φιλοξενηθεί στη Θεσσαλονίκη. Οι αποφάσεις της EHF : Champions League ανδρών: Ματαιώνονται οι υπολειπόμενοι αγώνες της φάσης των «16», καθώς και οι προημιτελικοί. Στο final-4 της Κολονίας, που έχει μετατεθεί για τις 28-29 Δεκεμβρίου, προκρίνονται οι Μπαρτσελόνα, Παρί Σεν Ζερμέν, Κίελο και Βέζπρεμ. Champions League γυναικών: Αν το final-4 διεξαχθεί στη Βουδαπέστη το διάστημα που έχει προγραμματιστεί (5-6 Σεπτμεβρίου), οι προημιτελικοί θα γίνουν δύο ημέρες νωρίτερα (3/9) στην ίδια πόλη. Αν το final-4 μετατεθεί για μεταγενέστερη ημερομηνία, οι προημιτελικοί ματαιώνονται και στην τελική φαση θα μετάσχουν οι Μετς, Έσμπιεργκ, Γκιόρι ΕΤΟ και Μπρεστ. Οι διοργανώσεις EHF Cup ανδρών και γυναικών και Challenge Cup ανδρών και γυναικών διακόπτονται οριστικά. Ευρωπαϊκό Πρωτάθλημα γυναικών 2020: Οι υπόλοιποι αγώνες της προκριματικής φάσης ματαιώνονται. Στην τελική φάση προκρίνονται οι εξής ομάδες:Γαλλία,Ρωσία, Ολλανδία, Ρουμανία, Σουηδία, Ουγγαρία, Μαυροβούνιο,Γερμανία,Σερβία,Ισπανία,Σλοβενία, Πολωνία, Τσεχία, Κροατία, καθώς και οι συνδιοργανώτριες Νορβηγία και Δανία. Παγκόσμιο Πρωτάθλημα ανδρών 2021: Τα πλέι οφ ματαιώνονται. Την πρόκριση στην τελική φάση, που θα γίνει στην Αίγυπτο, παίρνουν μέσω της κατάταξης στο Ευρωπαϊκό Πρωτάθλημα του 2020 οι Σλοβενία, Γερμανία,Πορτογαλία,Σουηδία, Αυστρία, Ουγγαρία, Λευκορωσία, Ισλανδία, Τσεχία και Γαλλία. Το εισιτήριο είχαν ήδη εξασφαλίσει οι τρεις πρώτοι του Ευρωπαϊκού Πρωταθλήματος (Ισπανία, Κροατία, Νορβηγία), καθώς και η κάτοχος του τίτλου Δανία. Ηλικιακά πρωταθλήματα: Για τα Ευρωπαϊκά ανδρών U20 και U18, θα εξεταστεί η δυνατότητα να διεξαχθούν τον Ιανουάριο του 2021. Το Ευρωπαϊκό γυναικών U16 ματαιώνεται. Μπιτς χάντμπολ: Ματαιώνονται τα ebt finals, που επρόκειτο να γίνουν τον Ιούνιο στη Λάρνακα, και τα προκριματικά τουρνουά για το Ευρωπαϊκό Πρωτάθλημα του 2021, που ηταν προγραμματισμένα σε Ελλάδα και Γεωργία για τον Ιούλιο.",https://www.naftemporiki.gr/story/1592960/xantmpol-telos-i-europi-gia-aek-kai-ethniki-gunaikon
ΜΠΑΣΚΕΤ,naftemporiki.gr,Δωρεά στη Νέα Υόρκη από Νικς και Νετς,"Κυριακή, 05 Απριλίου 2020 12:21",naftemporiki.gr,"Δωρέα στη Νέα Υόρκη, που έχει πληγεί σε τεράστιο βαθμό από την πανδημία του κορωνοϊού, ετοιμάζονται να κάνουν δύο ομάδες του ΝΒΑ και συγκεκριμένα, οι Νικς και οι Νετς. Σε συνεργασία με τον γενικό πρόξενο της Κίνας, Χουάνγκ Πινγκ, θα δωρίσουν ένα εκατομμύριο χειρουργικές μάσκες στην περιοχή της Νέας Υόρκης, όπως ανακοίνωσε ο κυβερνήτης της αμερικανικής μεγαλούπολης, Άντριου Κουόμο. Ο Κουόμο ανακοίνωσε την είδηση στο Twitter: «Η Νέα Υόρκη σας ευχαριστεί. Είμαστε απόλυτα ευγνώμονες για το δώρο αυτό που είναι απαραίτητο». Οι μάσκες θα πάνε σε εκείνους στη πόλη που αγωνίζονται κατά της πανδημίας του κορονοϊού. Ο ιδιοκτήτης των Νετς, Τζοε Τσέι και η σύζυγός του Κλάρα Τσου Τσέι έχουν επίσης δωρίσει 1.000 αναπνευστήρες, οι οποίοι αναμένονται από τηνΚίνα.Ο Κουόμο δήλωσε την Πέμπτη ότι η πόλη ήταν λιγότερο από μια εβδομάδα μακριά από το να εξαντληθούν οι αναπνευστήρες. Σύμφωνα με το ESPN, τοNBA,η WNBA και οι παίκτες τους έχουν αποφασίσει να δωρίσουν 50 εκατομμύρια δολάρια στη μάχη κατά του κορονοϊό. Η Νέα Υόρκη ανέφερε αύξηση κρουσμάτων σε μία ημέρα (10.841) από Παρασκευή έως το Σάββατο. Η Παρασκευή ήταν επίσης η πιο θανατηφόρα ημέρα (630 θάνατοι) έως αυτή τη στιγμή. naftemporiki.gr",https://www.naftemporiki.gr/story/1586639/dorea-sti-nea-yorki-apo-niks-kai-nets
MOTORSPORTS,naftemporiki.gr,Formula 1: Προς το παρόν κανένας κίνδυνος για το GP στο Βιετνάμ,"Πέμπτη, 13 Φεβρουαρίου 2020 13:04",naftemporiki.gr,"Το Grand Prix του Βιετνάμ  «θα πρέπει να διεξαχθεί κανονικά»,  καθώς ο γενικός διευθυντής του σιρκουί της Formula 1, Ρος Μπράουν, είναι πεπεισμένος γι΄ αυτό. Σύμφωνα με τον Μπράουν και σε αντίθεση με τον κινεζικό αγώνα της 19ης Απριλίου, ο οποίος ακυρώθηκε χθες λόγω του κορωναϊού, προς το παρόν δεν υπάρχουν προβλήματα στην κούρσα που έχει προγραμματιστεί στο Ανόι στις 5 Απριλίου, παρά την απόσταση των μόλις 100 μιλίων από τα σύνορα με την Κίνα. Ο Μπράουν δήλωσε από τον Καναδά πως οι πληροφορίες που έχουν αποκτηθεί μέχρι στιγμής σχετικά με το Βιετνάμ αναφέρουν ότι η κατάσταση  «είναι παρόμοια με εκείνη του Ηνωμένου Βασιλείου, υπήρξαν κάποιες περιπτώσεις μόλυνσης, αλλά δεν είναι σε ένα επίπεδο που μας απασχολεί. Προς το παρόν, το Grand Prix επιβεβαιώνεται» . ",https://www.naftemporiki.gr/story/1560514/formula-1-pros-to-paron-kanenas-kindunos-gia-to-gp-sto-bietnam
ΠΟΔΟΣΦΑΙΡΟ,naftemporiki.gr,Ο δήμαρχος του Λίβερπουλ δεν επιθυμεί την επανέναρξη της Premier League,"Πέμπτη, 30 Απριλίου 2020 16:23",naftemporiki.gr,"Σοβαρές επιφυλάξεις για την επανέναρξη της Premier League εξέφρασε ο δήμαρχος του Λίβερπουλ, Τζο Άντερσον. Μιλώντας στο BBC Sport ο Άντερσον τόνισε πως φοβάται ότι σε περίπτωση που ξεκινήσει και πάλι το πρωτάθλημα οι οπαδοί των «κόκκινων» θα «ξεχάσουν» τα μέτρα κοινωνικής απόστασης και θα συγκεντρωθούν έξω από το «Άνφιλντ», προκειμένου να γιορτάσουν την κατάκτηση του τίτλου, για πρώτη φορα ύστερα από 30 χρόνια.  «Ακόμη και κεκλεισμένων των θυρών, χιλιάδες άνθρωποι θα εμφανίζονταν έξω από το Άνφιλντ. Δεν θα ήταν πολλοί αυτοί που θα σέβονταν όσα θα λέγαμε και θα έμεναν μακριά από το γήπεδο», δήλωσε ο Άντερσον στο BBC Sport. Μάλιστα, ο δήμαρχος του Λίβερπουλ υποστήριξε ότι, ακόμη κι αν οι αγώνες διεξάγονταν σε ουδέτερα γήπεδα, αυτό δεν θα απέτρεπε τον κόσμο από το να μαζευτεί και να πανηγυρίσει τον πολυπόθητο τίτλο.  «Νομίζω ότι θα είναι πολύ δύσκολο για την αστυνομία να κρατήσει τον κόσμο μακριά και να διατηρήσει την κοινωνική αποστασιοποίηση, θα ήταν γελοίο. Είναι ήδη δύσκολο να σταματήσουμε τις συναθροίσεις σε πάρκα όταν ο καιρός είναι καλός, ειδικά με τους νέους ανθρώπους», υπογράμμισε ο Άντερσον και κατέληξε: «Η αστυνομία έχει δίκιο να ανησυχεί, το ίδιο και οι υπεύθυνοι δημόσιας υγείας, οπότε θα ζητούσα από την Premier League και την κυβέρνηση να λάβουν υπόψη τους αυτές τις ανησυχίες». Ο Τζο Άντερσον εκτίμησε ότι η καλύτερη λύση θα ήταν η διακοπή του αγγλικού πρωταθλήματος, με την ανάδειξη της Λίβερπουλ ως πρωταθλήτριας, δεδομένης της μεγάλης διαφοράς που είχε από τους διώκτες της.",https://www.naftemporiki.gr/story/1594783/o-dimarxos-tou-liberpoul-den-epithumei-tin-epanenarksi-tis-premier-league
ΛΟΙΠΑ ΑΘΛΗΜΑΤΑ,naftemporiki.gr,Προτάσεις ΣΕΓΑΣ σε Αυγενάκη για επανέναρξη του στίβου,"Παρασκευή, 24 Απριλίου 2020 15:13",naftemporiki.gr,"Επιστολή απέστειλε σήμερα η διοίκηση του ΣΕΓΑΣ στον υφυπουργό Αθλητισμού Λευτέρη Αυγενάκη, με προτάσεις για επανεκκίνηση του ελληνικού στίβου σε προπονητικό και αγωνιστικό επίπεδο, κατά τη διάρκεια της περιόδου αποκλιμάκωσης των περιοριστικών μέτρων για τον covid-19. Οι προτάσεις περιλαμβάνουν σταδιακή επάνοδο στο προπονητικό και αγωνιστικό πλαίσιο, πάντοτε με βάση τα υγειονομικά δεδομένα και τις υποδείξεις των ειδικών επιστημόνων, με στόχο τη διεξαγωγή όλων των πανελλήνιων πρωταθλημάτων το διάστημα Ιουλίου- Αυγούστου, όπως και τη διεξαγωγή διασυλλογικών και περιφερειακών αγώνων από τα μέσα Ιουνίου. Υπενθυμίζεται ότι τα μεγάλα δρομικά γεγονότα του ΣΕΓΑΣ έχουν επαναπρογραμματιστεί για την περίοδο Σεπτέμβριο- Νοέμβριο. Στην επιστολή επισημαίνεται, επίσης, η περαιτέρω στήριξη των αθλητικών σωματείων και των Ομοσπονδιών, προκειμένου να ανταπεξέλθουν στις αρνητικές επιπτώσεις της πανδημίας.",https://www.naftemporiki.gr/story/1592893/protaseis-segas-se-augenaki-gia-epanenarksi-tou-stibou
ΜΠΑΣΚΕΤ,naftemporiki.gr,Στο πάνθεον ο Κόμπι Μπράιαντ,"Σάββατο, 04 Απριλίου 2020 20:29",naftemporiki.gr,"Μέλος του Hall of Fame έγινε ο Κόμπι Μπράιαντ, περίπου δύο μήνες μετά τον τραγικό θάνατο που βρήκε με την κόρη του και άλλους ανθρώπους, ύστερα από την πτώση του ελικοπτέρου. Μαζί με τον σπουδαίο άσο εντάχθηκαν άλλες οκτώ προσωπικότητες του παγκοσμίου μπάσκετ. Η «τάξη του 2020» περιλαμβάνει, μεταξύ άλλων, δύο παίκτες-θρύλους του πρόσφατουNBA,τον Τιμ Ντάνκαν και τον Κέβιν Γκαρνέτ, τους προπονητές Ρούντι Τομιάνοβιτς και Έντι Σάτον, την τετράκις «χρυσή» Ολυμπιονίκη, Ταμίκα Κάτσινγκς, τις προπονήτριες, Κιμ Μάλκεϊ και Μπάρμπαρα Στίβενς, και τον αείμνηστο πρώην γενικό γραμματέα της FIBA, Πάτρικ Μπάουμαν. Η επίσημη τελετή εισόδου των νέων μελών στο Hall of Fame θα γίνει στις 29 Αυγούστου, στο Σπρίνγκφιλντ της Μασαχουσέτης.",https://www.naftemporiki.gr/story/1586598/sto-pantheon-o-kompi-mpraiant
MOTORSPORTS,naftemporiki.gr,Formula 1: Αναβάλλεται το Grand Prix της Κίνας λόγω κοροναϊού,"Τετάρτη, 12 Φεβρουαρίου 2020 12:24",naftemporiki.gr,"Το κινεζικό Grand Prix της Formula 1, που είναι προγραμματισμένο για τις 19 Απριλίου, δεν θα διεξαχθεί εξαιτίας της επιδημίας του κοροναϊού που έπληξε τη χώρα.  Η απόφαση των ηγετών της Liberty Media, η οποία διοργανώνει το παγκόσμιο πρωτάθλημα, πιθανολογείται από τον αγγλικό Τύπο, πριν καν υπάρξει επίσημη τοποθέτηση.  Οι Times, συγκεκριμένα, αναφέρουν ότι  «θα συνεχιστούν οι συζητήσεις για το αν θα αναβληθεί ή θα ακυρωθεί ο αγώνας εντελώς» . Μια ενδεχόμενη αναβολή, ωστόσο, δεν είναι εύκολη λύση, καθώς το 2020 είναι ένα έτος ρεκόρ για το καλαντάρι, το οποίο για πρώτη φορά έχει προγραμματιστεί για 22 αγώνες. Ο επαναπρογραμματισμός του κινέζικου GP για το δεύτερο εξάμηνο του έτους θα σήμαινε προσθήκη του αγώνα κοντά σε άλλα GP, με κίνδυνο να χρειαστεί να διεξαχθούν τρεις ή τέσσερις συνεχείς αγώνες, κάτι που οι ομάδες δεν θα μπορούσαν να αποδεχθούν εύκολα. Από την άλλη πλευρά, όμως, η Formula 1 δεν θέλει να αναλάβει κανένα κίνδυνο για την υγεία των επαγγελματιών και του κοινού, από την άποψη της υγείας, αλλά και από την ασφάλιση.",https://www.naftemporiki.gr/story/1560024/formula-1-anaballetai-to-grand-prix-tis-kinas-logo-koronaiou
ΠΟΔΟΣΦΑΙΡΟ,naftemporiki.gr,Οριστική διακοπή της Ligue 1 και της Ligue 2 προτείνει η εκτελεστική επιτροπή,"Πέμπτη, 30 Απριλίου 2020 15:21",naftemporiki.gr,"Πρωταθλήτρια Γαλλίας θα είναι, εκτός απροόπτου, ίσως και εντός της ημέρας, θα στεφθεί η Παρί Σεν Ζερμέν, εφόσον επικυρωθεί η εισήγηση της εκτελεστικής επιτροπής της γαλλικής λίγκας, για την οριστική διακοπή των πρωταθλημάτων 1ης και 2ης κατηγορίας. Η πρόταση αυτή τέθηκε στο διοικητικό συμβούλιο κι αναμένεται να επικυρωθεί εντός της ημέρας. Συγκεκριμένα με βάση αυτή προτείνεται να ισχύσει η τελική κατάταξη των ομάδων με βάση το κλάσμα κερδισμένων βαθμών ανά αγώνα (καθώς δεν έχουν όλες τα ίδια παιχνίδια),  Η εξέλιξη αυτή είναι απόρροια των αποφάσεων της γαλλικής κυβέρνησης, που ανακοίνωσε την Τρίτη (28/4) ο πρωθυπουργός Εντουάρ Φιλίπ, σύμφωνα με τις οποίες δεν θα επιτραπεί η διεξαγωγή αγώνων -ακόμη και κεκλεισμένων των θυρών- τουλάχιστον ως τον Αύγουστο. Εφόσον εγκριθεί η πρόταση, η Παρί Σεν Ζερμέν αναδεικνύεται πρωταθλήτρια Γαλλίας και μαζί με τη (2η) Μαρσέιγ και την (3η) Ρεν εξασφαλίζουν το δικαίωμα συμμετοχής στοChampions Leagueτης επόμενης περιόδου. Στο Europa League θα παίξουν η Λιλ, η Ρεμς και η Νις, ενώ υποβιβάζονται οι δύο τελευταίοι της κατάταξης, Αμιάν και Τουλούζ, και τις θέσεις τους στη μεγάλη κατηγορία παίρνουν η Λοριάν και η Λανς. Δεν θα υπάρξει μπαράζ ανάμεσα στον 18ο της Ligue 1 και τον 3ο της Ligue 2, όπερ σημαίνει ότι η Νιμ εξασφαλίζει την παραμονή της στη μεγάλη κατηγορία. Η κατανομή των ευρωπαϊκών εισιτηρίων θα μπορούσε να αλλάξει, μόνο αν αποφασιστεί η διεξαγωγή των τελικών του League Cup (Παρί Σεν Ζερμέν-Λιόν) και του κυπέλλου (Παρί Σ.Ζ.-Σεντ Ετιέν).",https://www.naftemporiki.gr/story/1594745/oristiki-diakopi-tis-ligue-1-kai-tis-ligue-2-proteinei-i-ektelestiki-epitropi
ΛΟΙΠΑ ΑΘΛΗΜΑΤΑ,naftemporiki.gr,Νέα αναβολή στο Roland-Garros;,"Παρασκευή, 24 Απριλίου 2020 12:45",naftemporiki.gr,"Το Roland-Garros, ένα από τα τέσσερα Grand Slam, πρόκειται να μετατεθεί προς τα πίσω κατά μία εβδομάδα, αναφέρει η εφημερίδα Parisien, που σημαίνει ότι θα τελεστεί από τις 27 Σεπτεμβρίου έως τις 11 Οκτωβρίου 2020. Να σημειωθεί ότι ακόμη δεν έχει υπάρξει επίσημη ανακοίνωση από τους διοργανωτές, ενώ βάσει αρχικού σχεδιασμού η διοργάνωσης της γαλλικής πρωτεύουσας είχε προγραμματιστεί για την περίοδο 20 Σεπτεμβρίου - 4 Οκτωβρίου. Η γαλλική ομοσπονδία τένις, σε συνεργασία με WTA και ATP Tours, επανασχεδίασε χρονικά το τουρνουά για να δώσει ευκαιρία ξεκούρασης μίας επιπλέον εβδομάδας στους αθλητές, που θα προέρχονται από το επίσης απαιτητικό US Open.",https://www.naftemporiki.gr/story/1592794/nea-anaboli-sto-roland-garros
ΜΠΑΣΚΕΤ,naftemporiki.gr,ESPN: Το NBA προετοιμάζεται για όλα τα σενάρια,"Σάββατο, 04 Απριλίου 2020 13:59",naftemporiki.gr,"Το ενδεχόμενο οριστικής διακοπής της σεζόν στο ΝΒΑ είναι κάτι που εξετάζεται από τη διοργανώτρια αρχή. Όπως αποκαλύπτει το έγκυρο ESPN οι διοργανωτές βρίσκονται σε διαπραγματεύσεις με την ένωση παικτών και συζητούν όλα τα ενδεχόμενα, καθώς η πανδημία του κορωνοϊού πλήττει έντονα τις ΗΠΑ. Το πρωτάθλημα σταμάτησε στις 12 Μαρτίου, όταν έγινε γνωστό πως ο Ρούντι Γκομπέρ εξετάστηκε θετικός στον κορονοϊό. Πριν από λίγες ώρες το ΝΒΑ είχε ζητήσει από τους παίκτες να μειώσουν το μισθό τους κατά 50% και εκείνοι απάντησαν ότι δέχονταν 25% μείωση. Ωστόσο το ESPN αναφέρει ότι οι συνομιλίες δεν αφορούσαν σχέδια επανεκκίνησης της σεζόν, αλλά μια πιθανή ακύρωση. Η αρχική σκέψη για επανέναρξη τον Ιούνιο εγκαταλείπεται , εξαιτίας της απίστευτης ταχύτητας με την οποία εξαπλώνεται ο ιός στις Ηνωμένες Πολιτείες, η οποία είναι ήδη η χώρα στον κόσμο με τα πιο κρούσματα. Λαμβάνοντας υπόψη ότι θα χρειαστούν σχεδόν τέσσερις μήνες στηνΚίνανα παιχθεί το πρωτάθλημα μπάσκετ από την αναστολή (στα τέλη Ιανουαρίου), αναρωτιέται κάποιος πόσο καιρό μπορεί να πάρει για τις Ηνωμένες Πολιτείες. Πολλά χρήματα υπολογίζεται ότι έχουν ήδη χαθεί και θα μπορούσαν φυσικά να χαθούν πολλά περισσότερα εάν η σεζόν τελικά ακυρωθεί. naftemporiki.gr",https://www.naftemporiki.gr/story/1586530/espn-to-nba-proetoimazetai-gia-ola-ta-senaria
MOTORSPORTS,naftemporiki.gr,Αλλάζει όνομα σε Aston Martin η Racing Point,"Παρασκευή, 31 Ιανουαρίου 2020 14:12",naftemporiki.gr,"Αλλάζει όνομα Racing Point, με την ομάδα της Formula 1 να μετονομάζεται σε Aston Martin από το παγκόσμιο πρωτάθλημα του 2021. Αυτό συνέβη λόγω της εισόδου του Καναδού ιδιοκτήτη της, Λόρενς Στρολ, στο μετοχικό σχήμα της αγγλικής αυτοκινητοβιομηχανίας, η οποία είναι διάσημη (και) για τα αυτοκίνητα που χρησιμοποιεί στις ταινίες του ο Τζέιμς Μποντ.  Η Aston Martin ανακοίνωσε αύξηση μετοχικού κεφαλαίου κατά 600 εκατομμύρια ευρώ, ενώ στο νέο σχήμα ο ιδιοκτήτης της Racing Point θα κατέχει το 20% των μετοχών. Έως το 2021, οπότε και θα αλλάξει το όνομα, η ομάδα της Formula 1 θα συνεχίσει με πιλότους τον Μεξικανό Σέρχιο Πέρεζ και τον γιο του Λόρενς Στρολ, Λανς.",https://www.naftemporiki.gr/story/1556201/allazei-onoma-se-astonmartin-i-racing-point
ΠΟΔΟΣΦΑΙΡΟ,naftemporiki.gr,Telegraph: Αρχίζουν οι προπονήσεις στις 18 Μαΐου και στις 8 Ιουνίου οι πρώτοι αγώνες της Premier League,"Πέμπτη, 30 Απριλίου 2020 14:28",naftemporiki.gr,"Το «πλάνο επανεκκίνησης» της Premier League δόθηκε στη δημοσιότητα και, πλέον, τα πάντα θα εξαρτηθούν από τις ανακοινώσεις της βρετανικής κυβέρνησης. Η διοργανώτρια αρχή του κορυφαίου, κατά πολλούς, πρωταθλήματος του κόσμου, φέρεται να έχει αποστείλει στους 20 συλλόγους το πρόγραμμα το οποίο προβλέπει την επιστροφή στις προπονήσεις αλλά και την έναρξη των αγώνων. Με βάση αυτό, όπως αναφέρει η «Telegraph», η «ημέρα μηδέν» είναι η 18η Μαΐου, καθώς τότε οι ποδοσφαιριστές θα μπορέσουν να επανέλθουν σε κανονικές προπονήσεις, ενώ στις 8 Ιουνίου θα διεξαχθούν οι πρώτες αναμετρήσεις μετά από περίπου τρεις μήνες αποχής λόγω της πανδημίας του κορονοϊού! Το συγκεκριμένο πλάνο, πάντως, δεν αποκλείεται να μην ισχύσει, στην περίπτωση που πρωθυπουργός της Μεγάλης Βρετανίας, Μπόρις Τζόνσον, αποφασίσει να επεκτείνει το lockdown μέχρι τα τέλη Μαΐου. Οι 20 ομάδες της Premier League θα έχουν νέα επαφή στις αρχές του μήνα, προτού παρουσιάσουν το χρονοδιάγραμμά τους στην κυβέρνηση. Εφόσον όλα κυλήσουν ομαλά, όλοι οι ποδοσφαιριστές της Premier League - μαζί με το υπόλοιπο αγωνιστικό προσωπικό - θα υποβληθούν σε τεστ για Covid-19 και, για πρώτη φορά, θα μπορέσουν να προπονηθούν σε ομάδες λίγων ατόμων από τη Δευτέρα, 11 Μαΐου. Μια εβδομάδα αργότερα θα επιστρέψουν σε πλήρη ρυθμό προπονήσεων, πάντοτε με τα απαραίτητα μέτρα υγιεινής και ασφάλειας και στις 8 Ιουνίου θα γίνει η επιστροφή στα γήπεδα!",https://www.naftemporiki.gr/story/1594712/telegraph-arxizoun-oi-proponiseis-stis-18-maiou-kai-stis-8-iouniou-oi-protoi-agones-tis-premier-league
ΛΟΙΠΑ ΑΘΛΗΜΑΤΑ,naftemporiki.gr,Ματαιώθηκε το Ευρωπαϊκό Πρωτάθλημα στίβου,"Παρασκευή, 24 Απριλίου 2020 00:07",naftemporiki.gr,"Οι Ευρωπαίοι αθλητές έχασαν και την τελευταία ευκαιρία που είχαν να συμμετάσχουν σε μια μεγάλη διοργάνωση στίβου μέσα στο 2020, ύστερα από τη μετάθεση των Ολυμπιακών Αγώνων του Τόκιο για το 2021. Η Ευρωπαϊκή Ομοσπονδία ανακοίνωσε την ακύρωση του Ευρωπαϊκού Πρωταθλήματος, το οποίο ήταν προγραμματισμένο να διεξαχθεί στο Παρίσι, στο διάστημα 25-30 Αυγούστου. Παρά τις προσπάθειες που έγιναν, τόσο από την Ε.Α. όσο και την Οργανωτική επιτροπή της διοργάνωσης, το υπουργείο Υγείας της χώρας δεν έδωσε την έγκριση, λόγω της πανδημίας. Η συνάντηση που είχε σήμερα η οργανωτική επιτροπή με την τεχνική επιτροπή, το υπουργείο Υγείας και τη γαλλική ομοσπονδία οδήγησε στην οριστική απόφαση, η οποία αποσκοπεί στην διασφάλιση της δημόσιας υγείας. Η οργανωτική επιτροπή είχε εξαντλήσει όλα τα περιθώρια, προκειμένου να προχωρήσει στη διεξαγωγή των αγώνων, ωστόσο οι μελέτες που έγιναν το τελευταίο διάστημα δεν άφηναν περιθώρια.",https://www.naftemporiki.gr/story/1592608/mataiothike-to-europaiko-protathlima-stibou
ΜΠΑΣΚΕΤ,naftemporiki.gr,Η «Χάλα Πιονίρ» έγινε... νοσοκομείο,"Παρασκευή, 03 Απριλίου 2020 16:51",naftemporiki.gr,"Σε νοσοκομείο για τη μάχη κατά του κορωνοϊού μετατράπηκε το θρυλικό γήπεδο μπάσκετ της Σερβίας, «Χάλα Πιονίρ», του Βελιγραδίου (από το 2016 έχει μετονομαστεί σε «Αλεξάνταρ Νίκολιτς Χολ»). Η έδρα του Ερυθρού Αστέρα και της Παρτιζάν, το γήπεδο στο οποίο αγωνίστηκε και η Εθνική Ελλάδας πριν κατακτήσει το δεύτερο χρυσό μετάλλιο σε Ευρωμπάσκετ στην ιστορία της, το 2005, θα υποδέχεται ασθενείς που έχουν «χτυπηθεί» από τον Covid-19, καθώς «επιστρατεύτηκε» από τη σερβική κυβέρνηση, για την περίθαλψη των Σέρβων πολιτών.",https://www.naftemporiki.gr/story/1586331/i-xala-pionir-egine-nosokomeio
MOTORSPORTS,naftemporiki.gr,Η Ferrari άναψε για πρώτη φορά τον κινητήρα της ενόψει πρωταθλήματος,"Τετάρτη, 29 Ιανουαρίου 2020 23:53",naftemporiki.gr,"Πρώτα «σκιρτήματα» στη νέα σεζόν για τη Ferrari, που θα προσπαθήσει να κατακτήσει το Παγκόσμιο Πρωτάθλημα της Formula 1 το 2020. Σήμερα, στην καρδιά του Μαρανέλο, ξεκίνησε για πρώτη φορά το μονοθέσιο που θα αντιπροσωπεύσει την ιταλική ομάδα στη νέα σεζόν, η οποία θα ξεκινήσει στις 15 Μαρτίου με το Grand Prix της Αυστραλίας, στο Albert Park της Μελβούρνης. Παρουσία τεχνικών, προσωπικού και διοίκησης, ο βρυχηθμός της νέας μονάδας ισχύος χτύπησε για τριάντα δευτερόλεπτα στην περιοχή που γίνεται η συναρμολόγηση των οχημάτων. Το αυτοκίνητο θα παρουσιαστεί και επίσημα στις 11 Φεβρουαρίου, στο Δημοτικό Θέατρο «Ρόμολο Βάλι», στη Ρέτζιο Εμίλια. Η ομάδα της Ferrari εργάζεται σκληρά για την προετοιμασία της νέας αγωνιστικής περιόδου, που θα ξεκινήσει στην άλλη άκρη του πλανήτη. Λίγες ημέρες μετά την παρουσίαση του νέου μονοθέσιου, θα μεταφερθεί στην πίστα της Βαρκελώνης για την πρώτη δοκιμή πριν από την έναρξη της σεζόν, η οποία έχει προγραμματιστεί για τις 19-21 Φεβρουαρίου.",https://www.naftemporiki.gr/story/1555562/i-ferrari-anapse-gia-proti-fora-ton-kinitira-tis-enopsei-protathlimatos
ΛΟΙΠΑ ΑΘΛΗΜΑΤΑ,naftemporiki.gr,"Κατατέθηκε η τροπολογία, ανοίγει ο δρόμος για αναδιαρθρώσεις","Πέμπτη, 23 Απριλίου 2020 19:18",naftemporiki.gr,"Ο υφυπουργός Αθλητισμού, Λευτέρης Αυγενάκης, κατέθεσε τροπολογία που δίνει δυνατότητα σε αθλητικές ομοσπονδίες κι ενώσεις να τροποποιήσουν (με αποφάσεις Δ.Σ. η Εκτελεστικής Επιτροπής) τις προκηρύξεις των πρωταθλημάτων τους για την αγωνιστική περίοδο 2019-20. Η τροπολογία Αυγενάκη κατατέθηκε στο νομοσχέδιο του υπουργείου Υγείας για την κύρωση της Πράξης Νομοθετικού Περιεχομένου, σχετικά με τα μέτρα αντιμετώπισης της πανδημίας του κορονοϊού. Η διάταξη αυτή προβλέπει ότι επιτρέπεται η κατ΄ εξαίρεση τροποποίηση, με άμεση ισχύ, των κανονισμών διάρθρωσης, οργάνωσης και διεξαγωγής όλων των πρωταθλημάτων, ομαδικών και ατομικών αθλημάτων, σε επαγγελματικό ή ερασιτεχνικό επίπεδο, καθώς και των σχετικών προκηρύξεων. Οι τροποποιήσεις που θα αποφασιστούν από τα αρμόδια όργανα της κάθε ομοσπονδίας ή διοργανώτριας αρχής δεν απαιτείται να επικυρωθούν από γενική συνέλευση, ενώ η διάταξη ισχύει αποκλειστικά για την τρέχουσα αγωνιστική περίοδο. Πρακτικά, με την τροπολογία ανοίγει ο δρόμος για αναδιαρθρώσεις και απομένει να φανεί ποιες Λίγκες ή Ομοσπονδίες θα θελήσουν να εκμεταλλευτούν το «παράθυρο».",https://www.naftemporiki.gr/story/1592508/katatethike-i-tropologia-anoigei-o-dromos-gia-anadiarthroseis
ΠΟΔΟΣΦΑΙΡΟ,naftemporiki.gr,Από τις 18 Μαΐου ξεκινούν οι προπονήσεις ομαδικών αθλημάτων στην Κύπρο,"Πέμπτη, 30 Απριλίου 2020 12:01",naftemporiki.gr,"Πλησιάζει ο καιρός που οι κυπριακές ομάδες αναμένεται να επιστρέψουν στις προπονήσεις. Αυτό, εκτός απρόοπτου, θα συμβεί στις 18 Μαΐου, όπως τουλάχιστον, προέκυψε από τις δηλώσεις που έκανε την Τετάρτη (29/04) ο πρόεδρος της Κύπρου, Νίκος Αναστασιάδης. Ο τελευταίος επισήμανε πως οι παίκτες μπορούν να επιστρέψουν στα προπονητικά κέντρα των ομάδων τους, τηρώντας τους προβλεπόμενους κανονισμούς που ισχύουν, μετά τις σχετικές ανακοινώσεις που θα γίνουν από το υπουργείο υγείας και χωρίς την χρήση κλειστών χώρων (αποδυτηρίων και γυμναστηρίων). Μάλιστα, όπως διευκρίνισε, από την πρώτη φάση της χαλάρωσης των μέτρων (από τις 4 Μαΐου) θα επιτρέπεται η χρήση ανοιχτών εγκαταστάσεων για αθλητές υψηλών επιδόσεων της ολυμπιακής επιτροπής του νησιού, ενώ από τις 18 Μαΐου θα ξεκινήσουν οι προπονήσεις των ομαδικών αθλημάτων. Η πορεία που θα έχει η πανδημία, τέλος, μετά την σταδιακή άρση των περιοριστικών μέτρων, θα καθορίσει και το κατά πόσο υπάρχουν οι συνθήκες τουλάχιστον από επιστημονικής άποψης για επανέναρξη του πρωταθλήματος. Αν αυτό γίνει εφικτό, θα πρέπει να θεωρείται δεδομένος ότι όλοι οι αγώνες θα πραγματοποιούνται κεκλεισμένων των θυρών. ",https://www.naftemporiki.gr/story/1594610/apo-tis-18-maiou-ksekinoun-oi-proponiseis-omadikon-athlimaton-stin-kupro
ΜΠΑΣΚΕΤ,naftemporiki.gr,"«Τέλος» η σεζόν στην Κροατία, απέλυσε όλο το προσωπικό η Τσιμπόνα","Τετάρτη, 01 Απριλίου 2020 17:33",naftemporiki.gr,"Πρόωρο τέλος έλαβε η σεζόν στην Κροατία, καθώς την Τετάρτη η διοργανώτρια αρχή αποφάσισε να διακόψει οριστικά το πρωτάθλημα μπάσκετ της χώρας, εξαιτίας της πανδημίας του κορωνοϊού. Πρόκειται για άλλη μία ευρωπαϊκή Λίγκα η οποία ανακοίνωσε τη διακοπή της σεζόν χωρίς την ανάδειξη πρωταθλητή ή υποβιβασμούς, ενώ οι ομάδες που συμμετείχαν στην κορυφαία κατηγορία θα έχουν το δικαίωμα να συμμετέχουν στο επόμενο πρωτάθλημα (2020/2021). Την ίδια ημέρα (1/4), η ιστορική ομάδα του Ζάγκρεμπ, Τσιμπόνα, ο σύλλογος που έχει αναδείξει τεράστιες μορφές του παγκόσμιου μπάσκετ, όπως οι Ντράζεν Πέτροβιτς και Κρέζιμιρ Τσόσιτς, ανακοίνωσε πως απολύει όλο το προσωπικό της! Ο προπονητής της ομάδας, Ιβάν Βέλιτς, πάντως, έκανε γνωστό πως θα επιστρέψει στην τεχνική ηγεσία την επόμενη σεζόν, δηλώνοντας στην αποχαιρετιστήρια ανακοίνωσή του: «Πρόκειται για ένα προσωρινό μέτρο και μετά το τέλος της πανδημίας όλοι οι εργαζόμενοι θα επιστρέψουν στην εργασία τους». Στη σχετική ανακοίνωσή του ο σύλλογος αναφέρει ότι «για οικονομικούς και οργανωτικούς λόγους έχει επηρεαστεί από τις επιπτώσεις της πανδημίας του κορωνοϊού και αποφάσισε να τερματίσει τις συμβάσεις εργασίας σε όλο το προσωπικό του».",https://www.naftemporiki.gr/story/1585619/telos-i-sezon-stin-kroatia-apeluse-olo-to-prosopiko-i-tsimpona
MOTORSPORTS,naftemporiki.gr,WRC: «Άνοιξε λογαριασμό» ο Νεβίλ στο Μόντε Κάρλο,"Κυριακή, 26 Ιανουαρίου 2020 17:25",naftemporiki.gr,"Ο Τιερί Νεβίλ με Hyundai, «άνοιξε λογαριασμό» στο νέο παγκόσμιο πρωτάθλημα ράλι (WRC). Στον αγώνα με τον οποίο άνοιξε η «αυλαία» του παγκοσμίου πρωταθλήματος ο Βέλγος οδηγός πήρε τη νίκη στο Μόντε Κάρλο, αφήνοντας στην 2 η  θέση τον Γάλλο, Σεμπαστιάν Οζιέ (Toyota) και στην 3 η  τον Βρετανό, Ελφιν Εβανς (Toyota).  ",https://www.naftemporiki.gr/story/1554230/wrc-anoikse-logariasmo-o-nebil-sto-monte-karlo
ΛΟΙΠΑ ΑΘΛΗΜΑΤΑ,naftemporiki.gr,Αναβλήθηκαν άλλα δύο μίτινγκ του Diamond League,"Πέμπτη, 23 Απριλίου 2020 17:13",naftemporiki.gr,"Η World Athletics ανέστειλε άλλους δύο αγώνες της σειράς Diamond League τον Ιούνιο, καθώς συνεχίζει να προσαρμόζει το καλαντάρι για το 2020 λόγω της πανδημίας του κορωνοϊού. Μετά την αναβολή των έξι πρώτων μίτιγνκ, η W.A. ανακοίνωσε σήμερα την αναβολή άλλων δύο, αυτών στη Γιουτζίν (ΗΠΑ) που ήταν προγραμματισμένο για τις 7 Ιουνίου και στο Παρίσι (Γαλλία) στις 13 του ίδιου μήνα. Παράλληλα, οι διοργανωτές στο Όσλο ανακοίνωσαν τα σχέδια για τη διοργάνωση ενός εναλλακτικού μίτινγκ. Ουσιαστικά πρόκειται για αγώνα επίδειξης με τίτλο «The Impossible Games», στις 11 Ιουνίου, στην αρχική ημερομηνία της φετινής συνάντησης. Σύμφωνα με την αρχική ιδέα, θα συμμετέχει ένας αριθμός αθλητών παγκόσμιας κλάσης σε ένα μοναδικό «σόου» με πλήρη σεβασμό των κανονισμών της Νορβηγίας και των κανόνων για την απόσταση μεταξύ των αθλητών. Το πρόγραμμα αναμένεται, επί του παρόντος, να συμπεριλαμβάνει μια προσπάθεια για την κατάρριψη του παγκόσμιου ρεκόρ στα χαμηλά εμπόδια από τον Νορβηγό Κάρστεν Βάρχολμ και μια αναμέτρηση στο επί κοντώ, μεταξύ του κατόχου του παγκόσμιου ρεκόρ Άρμαντ Ντουπλάντις και του Γάλλου Ρενό Λαβιλενί. Ωστόσο, οι διοργανωτές διευκρίνισαν ότι το πλήρες πρόγραμμα δεν έχει επιβεβαιωθεί και θα γίνουν αλλαγές. Ο αγώνας, διάρκειας μιας ώρας, θα προβληθεί ζωντανά από τον δημόσιο ραδιοτηλεοπτικό οργανισμό NRK της Νορβηγίας.",https://www.naftemporiki.gr/story/1592478/anablithikan-alla-duo-mitingk-tou-diamond-league
ΜΠΑΣΚΕΤ,naftemporiki.gr,Αρμάνι Μιλάνο: Δωρεά ύψους ενός εκατ. ευρώ από παίκτες και τεχνικό τιμ σε νοσοκομείο της Λομβαρδίας,"Τετάρτη, 01 Απριλίου 2020 13:36",naftemporiki.gr,"Μέρος των ετήσιων απολαβών τους θα διαθέσουν όλα τα μέλη (παίκτες και τεχνικό επιτελείο) της Αρμάνι Μιλάνο, για την υποστήριξη δομών του νοσοκομείου της Λομβαρδίας, στη μάχη κατά του κορωνοϊού. Την ανακοίνωση έκανε ο πρόεδρος της ιταλικής ομάδας, Λεό ντελ Όρκο, ο οποίος γνωστοποίησε παράλληλα ότι και ο ίδιος ο σύλλογος θα προχωρήσει σε αντίστοιχη δωρεά. Το ποσό που θα συγκεντρωθεί αναμένεται να φτάσει το ένα εκ. ευρώ και θα προστεθεί στις δωρεές της «Armani Group» σε αρκετά νοσοκομεία, καθώς και στην υπηρεσία πολιτικής προστασίας της Ιταλίας. Την ίδια ώρα ο όμιλος έχει ήδη προχωρήσει στην παραχώρηση αρκετών εργοστασιακών χώρων του, για την παραγωγή στολών νοσηλευτών. ",https://www.naftemporiki.gr/story/1585502/armani-milano-dorea-upsous-enos-ekat-euro-apo-paiktes-kai-texniko-tim-se-nosokomeio-tis-lombardias
MOTORSPORTS,naftemporiki.gr,Σοβαρό ατύχημα στο Ράλι Ντακάρ,"Πέμπτη, 16 Ιανουαρίου 2020 22:11",naftemporiki.gr,"Το ενδέκατο ετάπ του Ράλι Ντακάρ, που βρίσκεται σε εξέλιξη στη Σαουδική Αραβία, αμαυρώθηκε από το ατύχημα που συνέβη στον 48χρονο Ολλανδό πιλότο της KTM, Έντουιν Στράβερ, που νοσηλεύεται σε κρίσιμη κατάσταση στο νοσοκομείο του Ριάντ. Ο μοτοσικλετιστής έπεσε μεταξύ του δεύτερου και του τρίτου σημείου αναφοράς, έχοντας υποιστεί καρδιακή ανακοπή κι έναν σπασμένο αυχενικό σπόνδυλο.",https://www.naftemporiki.gr/story/1551344/sobaro-atuxima-sto-rali-ntakar
ΠΟΔΟΣΦΑΙΡΟ,naftemporiki.gr,Σέντρα ξανά στην Ελβετία στις 8 Ιουνίου,"Τετάρτη, 29 Απριλίου 2020 22:24",naftemporiki.gr,"Την απόφαση για την επανέναρξη του πρωταθλήματος της Super League αποφάσισε η κυβέρνηση της Ελβετίας, πιθανότατα στις 8 Ιουνίου με αγώνες κεκλεισμένων των θυρών. Η ανακοίνωση έγινε κατά τη διάρκεια συνέντευξης Τύπου από το Ελβετικό Ομοσπονδιακό Συμβούλιο την Τετάρτη (29/4) το απόγευμα. Μέσα σε αυτή έγινε γνωστό ότι η επιστροφή στη δράση θα γίνει μόνο εφόσον δεν υπάρχει επιδείνωση της επιδημίας και με την προϋπόθεση ότι η ποδοσφαιρική ομοσπονδία θα παρουσιάσει «λεπτομερές πλάνο για τις συνθήκες υγείας και προστασίας». Η τελευταία (23η) αγωνιστική της ελβετικής Super League είχε διεξαχθεί το διήμερο 22-23/2, με τις Σεν Γκάλεν και Γιουνγκ Μπόις να μοιράζονται την κορυφή έχοντας από 45 βαθμούς.",https://www.naftemporiki.gr/story/1594493/sentra-ksana-stin-elbetia-stis-8-iouniou
ΛΟΙΠΑ ΑΘΛΗΜΑΤΑ,naftemporiki.gr,"Τόκιο 2020: Δύσκολη άλλη μία αναβολή, δηλώνει ο Μόρι","Πέμπτη, 23 Απριλίου 2020 13:34",naftemporiki.gr,"Το ιαπωνικό πρακτορείο ειδήσεων Kyodo News φιλοξενεί συνέντευξη του προέδρου της Οργανωτικής Επιτροπής του Τόκιο 2020, Γιοσίρο Μόρι, ο οποίος υπογραμμίζει ότι δεν μπορεί να υπάρξει δεύτερη αναβολή στη διοργάνωση. «Σκεφτόμαστε τόσο τους αθλητές όσο και τα οργανωτικά προβλήματα. Είναι τεχνικά δύσκολο να αναβάλουμε για δύο χρόνια» , εξήγησε και διευκρίνισε ότι το ζήτημα μιας διετούς αναβολής είχε υποβληθεί αρχικά στον πρωθυπουργό της Ιαπωνίας, Σινζο Άμπε, ο οποίος  «αποφάσισε ότι ο δρόμος προς τα εμπρός ήταν μια μονοετής αναβολή» . Εσχάτως άνοιξε συζήτηση κατά πόσο θα ήταν εφικτή μια νέα αναβολή, καθώς πριν από μερικές ημέρες επιφανής Ιάπωνας ιολόγος επέκρινε τον τρόπο με τον οποίο η χώρα διαχειρίζεται την πανδημία και δήλωσε «απαισιόδοξος» για τη διοργάνωση των Αγώνων το 2021. «Δεν νομίζω ότι είναι πιθανό ότι οι Ολυμπιακοί Αγώνες να γίνουν το επόμενο έτος»  είχε δηλώσει την περασμένη Δευτέρα ο Κένταρο Ιβάτα, καθηγητής στο τμήμα μολυσματικών ασθενειών στο πανεπιστήμιο του Κόμπε. Ο Μόρι ανέφερε πως οι τελετές έναρξης και λήξης θα μπορούσαν να  «αναθεωρηθούν δραστικά»  για να μειωθεί το κόστος, ενώ θα πρέπει να περιλαμβάνουν μήνυμα που σχετίζεται με την πανδημία του κορωνοϊού.",https://www.naftemporiki.gr/story/1592389/tokio-2020-duskoli-alli-mia-anaboli-dilonei-o-mori
ΜΠΑΣΚΕΤ,naftemporiki.gr,"BCL: Αντί για Final 4, θα διεξαχθεί Final 8 τον Σεπτέμβριο","Τρίτη, 31 Μαρτίου 2020 15:11",naftemporiki.gr,"Αναβολή έως τα τέλη Σεπτεμβρίου στις υπόλοιπες δραστηριότητες του BasketballChampions Leagueαποφάσισε η FIBA, στη διάρκεια της τηλεδιάσκεψης που προχώρησε την Δευτέρα (30/03) το διοικητικό συμβούλιο της διοργάνωσης. «Οι διοργανωτές έλαβαν τη συγκεκριμένη απόφαση «για να προστατευθεί η υγεία και η ασφάλεια των παικτών, των προπονητών, των διαιτητών και των φιλάθλων,» αναφέρει η σχετική ανακοίνωση του BCL.Με απόφαση της FIBA δεν θα διεξαχθεί final 4, αλλά final 8, το οποίο θα ξεκινήσει στις 30 Σεπτεμβρίου και μετά από νοκ άουτ αγώνες, ο κάτοχος του τίτλου θα προκύψει στις 4 Οκτωβρίου.  Όπως διευκρινίστηκε ακόμη δεν έχει παρθεί απόφαση για την πόλη και το γήπεδο που θα διεξαχθεί το final 8. Πριν από την τελική φάση, θα διεξαχθούν οι αναμετρήσεις, Ντιζόν-Νίζνι Νόβγκοροντ και Τενερίφη-Οστάνδη, οι οποίες απομένουν για να ολοκληρωθεί η φάση των «16».  Την πρόκριση στους «8» του BCL έχουν ήδη εξασφαλίσει οι ΑΕΚ (Ελλάδα), Χάποελ Ιερουσαλήμ (Ισραήλ), Μπούργος (Ισπανία), Σαραγόσα (Ισπανία), Νίμπουρκ (Τσεχία) και Τουρκ Τέλεκομ (Τουρκία).",https://www.naftemporiki.gr/story/1585137/bcl-anti-gia-final-4-tha-dieksaxthei-final-8-ton-septembrio
MOTORSPORTS,naftemporiki.gr,Παραμένει στην Red Bull ο Φερστάπεν,"Τρίτη, 07 Ιανουαρίου 2020 13:31",naftemporiki.gr,"Στο δυναμικό της Red Bull θα παραμείνει τουλάχιστον έως το 2023 ο Μαξ Φερστάπεν, όπως ανακοινώθηκε σήμερα (7/01) η Red Bull. Το συμβόλαιο του Ολλανδού με την αυστριακή ομάδα ολοκληρωνόταν στο τέλος του 2020, ωστόσο, μετά την επίτευξη της νέας συμφωνίας ο 22χρονος πιλότος θα παραμείνει στο δυναμικό της μέχρι το 2023. Με την εξέλιξη αυτή μπήκε ένα οριστικό τέλος στα όποια σενάρια είχαν ακουστεί για πιθανή μετακίνηση του νεαρού στην Mercedes ή στην Ferrari μετά το πέρας της συνεργασίας του με την Red Bull. Η σεζόν που τελείωσε πρόσφατα (2019) στην Formula 1 ήταν καλύτερη στην καριέρα του Φερστάπεν. Ο οδηγός της Red Bull πέτυχε τρεις νίκες στο προηγούμενο παγκόσμιο πρωτάθλημα (έφτασε τις 8 στην καριέρα του), ξεκίνησε 2 φορές από την pole position, ενώ είχε τρεις ταχύτερους γύρους και εννέα παρουσίες στο βάθρο των νικητών. Ως εκ τούτου κατέκτησε την 3 η  θέση στη βαθμολογία των οδηγών πίσω από τους «πιλότους» της Mercedes, Λιούις Χάμιλτον και Νίκο Ρόσμπεργκ.",https://www.naftemporiki.gr/story/1548336/paramenei-stin-red-bull-o-ferstapen
ΠΟΔΟΣΦΑΙΡΟ,naftemporiki.gr,ΕΠΟ: Μείον τρεις βαθμοί στις ομάδες που δεν θα αδειοδοτούνται,"Τετάρτη, 29 Απριλίου 2020 20:29",naftemporiki.gr,"Με αφαίρεση τριών βαθμών θα τιμωρούνται οι ομάδες που δεν θα λαμβάνουν άδεια συμμετοχής στο πρωτάθλημα, σύμφωνα με την απόφαση που έλαβε η Εκτελεστική Επιτροπή της ΕΠΟ στη διάρκεια της σημερινής (29/4) της συνεδρίασης. Λίγες ώρες πριν η Super League είχε εισηγηθεί στην Ομοσπονδία να μην ισχύει στο εξής το -6 για τους συλλόγους που δεν θα λάβουν το απαραίτητο πιστοποιητικό από την αρμόδια επιτροπή της ΕΠΟ. Το αίτημα αυτό τέθηκε σε ψηφοφορία στην Εκτελεστική Επιτροπή κι εν μέρει έγινε δεκτό, καθώς με ψήφους 12-5 αποφασίστηκε η ποινή να μειωθεί κατά το ήμισυ. Οι τέσσερις μειοψηφήσαντες ήταν οι εκπρόσωποι του συνεταιρισμού στην ΕΠΟ, ήτοι οι κκ. Λυσάνδρου, Αγραφιώτης, Γκαγκάτσης, Ασλανίδης, ενώ ο πέμπτος φέρεται να ανήκει στο μέλος της ΕΠΟ, Σ. Ψαρρόπουλο. Να σημειωθεί ότι εκτός από την ποινή των -3 βαθμών, παραμένει και ο περιορισμός στις μεταγραφές.",https://www.naftemporiki.gr/story/1594457/epo-meion-treis-bathmoi-stis-omades-pou-den-tha-adeiodotountai
ΛΟΙΠΑ ΑΘΛΗΜΑΤΑ,naftemporiki.gr,Ναδάλ και Σερένα Γουίλιαμς υπέρ της πρότασης Φέντερερ,"Πέμπτη, 23 Απριλίου 2020 12:30",naftemporiki.gr,"Πρόσφορο έδαφος φαίνεται ότι βρίσκει η πρόταση που έκανε χθες ο Ρότζερ Φέντερερ, προκειμένου να ενοποιηθούν οι ομοσπονδίες τένις Ανδρών (ATP) και Γυναικών (WTA). Την ιδέα του Ελβετού άσου ασπάζονται και υποστηρίζουν άλλα δύο «ιερά τέρατα» του αθλήματος, οι Ραφαέλ Ναδάλ και Σερένα Oυίλιαμς. Ο Φέντερερ αναρωτήθηκε στα μέσα κοινωνικής δικτύωσης μήπως είναι ώρα  «να ενωθούν το ανδρικό και το γυναικείο τένις και να γίνουν μία γροθιά. Δεν αναφέρομαι στην ένωση μέσα στα γήπεδα, αλλά στη συγχώνευση των δύο διοικητικών οργάνων, που εποπτεύουν τα επαγγελματικά τουρνουά ανδρών και γυναικών. Θα είναι καλό για όλους, ειδικά σε μια τέτοια περίσταση» . Μία ημέρα νωρίτερα ο Ναδάλ τάχθηκε αλληλέγγυος στην πρόταση αυτή.  «Ρότζερ, όπως γνωρίζεις από τις συζητήσεις που έχουμε κάνει, συμφωνώ απόλυτα ότι θα ήταν υπέροχο να βγούμε από αυτήν την κρίση με το ανδρικό και το γυναικείο τένις ενωμένα σε μια διοργάνωση»  έγραψε ο Ισπανός. Λίγο αργότερα ακολούθησε η σούπερ σταρ του αθλήματος στις Γυναίκες, η μεγάλη Αμερικανίδα πρωταθλήτρια Σερένα Oυίλιαμς, δίνοντας ακόμη μεγαλύτερη υπόσταση σε ένα αίτημα που φαίνεται ότι σύντομα θα αποκτήσει σημαντική δυναμική.",https://www.naftemporiki.gr/story/1592356/nadal-kai-serena-gouiliams-uper-tis-protasis-fenterer
ΜΠΑΣΚΕΤ,naftemporiki.gr,NBA: Θετικός στον κορονοϊό ο ιδιοκτήτης των Νικς,"Κυριακή, 29 Μαρτίου 2020 10:18",naftemporiki.gr,"Ο ιδιοκτήτης της ομάδας τουNBAΝιου Γιορκ Νικς, Τζέιμς Ντόλαν, βρέθηκε θετικός στον κορονοϊό, ανακοίνωσε ο σύλλογος με ανάρτησή του στο twitter. Ο Ντόλαν βρίσκεται σε αυτο-απομόνωση, αντιμετωπίζει ελάχιστα ή και καθόλου συμπτώματα, ενώ συνεχίζει να επιβλέπει επιχειρηματικές δραστηριότητες, πρόσθεσαν οι Νικς. Ο Ντόλαν κατέχει τη Madison Square Garden Company και των περιφερειακών αθλητικών δικτύων MSG Networks και MSG Plus, ενώ εκτός των Νικς είναι επίσης ιδιοκτήτης των επαγγελματικών ομάδων Νιου Γιορκ Ρέιντζερς (χόκεϊ σε πάγο) και Νιου Γιορκ Λίμπερτι (WNBA). Το NBA, το πρωτάθλημα μπάσκετ της Βόρειας Αμερικής, έχει αναστείλει τη λειτουργία του αφού αρκετοί παίκτες ήταν θετικοί στον Covid-19, ενώ το πρωτάθλημα χόκεϋ (NHL) έχει επίσης διακόψει την αγωνιστική δραστηριότητα εξαιτίας της εξάπλωσης του κορονοϊού. Οι Κολοράντο Άβαλανς ανακοίνωσαν την Πέμπτη ότι ένας από τους παίκτες του είχε βρεθεί θετικός, ο πρώτος στο NHL. Οι Ηνωμένες Πολιτείες έχουν καταγράψει περισσότερες από 120.000 περιπτώσεις ατόμων που έχουν μολυνθεί από κορονοϊό, το υψηλότερο ποσοστό στον κόσμο, ενώ μετρούν περίπου 2.190 θανάτους. Η Νέα Υόρκη, όπου ζει ο Τζέιμς Ντόλαν, είναι το επίκεντρο της επιδημίας του Covid-19 στις Η.Π.Α. με περίπου 670 θανάτους και 52.000 περιπτώσεις, όπως επιβεβαιώθηκε χθες (28/3).",https://www.naftemporiki.gr/story/1584307/nba-thetikos-ston-koronoio-o-idioktitis-ton-niks
MOTORSPORTS,naftemporiki.gr,Αναπληρωματικός οδηγός στην Alfa Romeo ο Κούμπιτσα,"Τετάρτη, 01 Ιανουαρίου 2020 16:30",naftemporiki.gr,"Ο Ρόμπερτ Κούμπιτσα, που αποτέλεσε παρελθόν από το δυναμικό της Williams μετά την ολοκλήρωση της σεζόν στη Φόρμουλα Ένα, θα είναι ο αναπληρωματικός οδηγός της Alfa Romeo, πίσω από τους «βασικούς» Κίμι Ραϊκόνεν και Αντόνιο Τζοβινάτσι. Ο 35χρονος Πολωνός επέστρεψε την περασμένη σεζόν στη Φόρμουλα Ένα ως οδηγός αγώνων ύστερα από οκταετή απουσία, μετά το σοβαρό ατύχημα που είχε σε αγώνα ράλι το 2011, το οποίο είχε ως αποτέλεσμα να υποστεί μερικό ακρωτηριασμό στον δεξιό πήχη. Ο Κούμπιτσα, ο οποίος αποκάλυψε στο παρελθόν ότι -πριν το ατύχημά του- είχε συμφωνήσει να «τρέξει» με τη Ferrari το 2012, επέστρεψε στη Φόρμουλα Ένα το 2018, όντας αναπληρωματικός πιλότος και οδηγός εξέλιξης της Williams. Δημιούργησε αίσθηση ενόψει της σεζόν του 2019, καθώς η βρετανική ομάδα του έδωσε θέση οδηγού αγώνων πλάι στον πρωταθλητή της Φόρμουλα 2, Τζορτζ Ράσελ.",https://www.naftemporiki.gr/story/1547364/anapliromatikos-odigos-stin-alfa-romeo-o-koumpitsa
ΠΟΔΟΣΦΑΙΡΟ,naftemporiki.gr,LaLiga: Επιστροφή... στη δράση από Δευτέρα,"Τετάρτη, 29 Απριλίου 2020 20:22",naftemporiki.gr,"Επιστρέφει... στη δράση η LaLiga από την ερχόμενη Δευτέρα. Την Τετάρτη (29/04) ο πρόεδρος της διοργανώτριας αρχής, Χαβιέ Τέμπας, ενημέρωσε την Ένωση Επαγγελματιών Ποδοσφαιριστών της Ισπανίας (AFE), αλλά και τις ομάδες της πρώτης και δεύτερης κατηγορίας, για το πρωτόκολλο που θα ακολουθηθεί από όλες τις πλευρές, προκειμένου να επιστρέψουν στη... δράση από την προσεχή Δευτέρα (04/05). Ο Τέμπας συναντήθηκε για πρώτη φορά με τον Νταβίντ Αγκάνθο, πρόεδρο του σωματείου των παικτών, ο οποίος του ζήτησε να τηρήσει τις οδηγίες που έχει δώσει η κυβέρνηση για την επανεκκίνηση των αγώνων, με τον επικεφαλής της LaLiga να ξεκαθαρίζει πως η διοργανώτρια αρχή έχει αποδεχθεί πλήρως όσα έχει καταγράψει η κυβέρνηση και οι υγειονομικές αρχές στο πρωτόκολλο. Πρόκειται για τις βασικές αρχές που συμφωνήθηκαν προ ημερών από τον Τέμπας, τον πρόεδρο της ποδοσφαιρικής ομοσπονδίας Ρουμπιάλες και την επικεφαλής του Ανώτατου Αθλητικού Συμβουλίου, Ιρένε Λοθάνο, οι οποίες έχουν ήδη διαβιβαστεί στο Υπουργείο Υγείας. Από την πλευρά της η Ιρένε Λοθάνο τόνισε σήμερα πως «...ο αθλητισμός θα επιστρέψει. Θα γίνει σε σταθερά βήματα και θα σέβεται όλα τα μέτρα που επισημαίνει το Υπουργείο Υγείας. Όμως ο αθλητισμός θα επανέλθει». Στο ίδιο μήκος κύματος ήταν και οι δηλώσεις του αρχηγού της Ρεάλ Μαδρίτης, Σέρχιο Ράμος, ο οποίος δεν έκρυψε την επιθυμία του να πατήσει και πάλι στο... χορτάρι: «Ανυπομονώ να αγωνιστώ ξανά, να πατήσω ξανά στο Μπερναμπέου και να φορέσω τη φανέλα της Ρεάλ Μαδρίτης. Ας ελπίσουμε ότι θα επιστρέψουμε στο φυσιολογικό το συντομότερο δυνατό, αλλά το πιο σημαντικό πρέπει να παραμένει η υγεία όλων. Δεν πρέπει να είμαστε εγωιστές. Η προσωπική γνώμη του καθενός πρέπει να παραμεριστεί και να ακολουθήσει τις οδηγίες για την υγεία». Το Ανώτατο Αθλητικό Συμβούλιο έχει καλέσει εκ νέου αύριο όλα τα εμπλεκόμενα μέρη (LaLiga, ομοσπονδία, AFE), να επανεξετάσουν τις φάσεις επιστροφής στο ποδόσφαιρο, που θα ξεκινήσουν την προσεχή Δευτέρα (04/05) και θα ολοκληρωθούν το δεύτερο σαββατοκύριακο του Ιουνίου με τους αγώνες της 28ης ημέρας του πρωταθλήματος. Από εκείνη την ημέρα και μετά, θα διεξαχθούν επτά αγωνιστικές το σαββατοκύριακο και τρεις κατά τη διάρκεια της εβδομάδας, ώσπου να ολοκληρωθούν οι υπόλοιπες 11 ημέρες.",https://www.naftemporiki.gr/story/1594454/laliga-epistrofi-sti-drasi-apo-deutera
ΜΠΑΣΚΕΤ,naftemporiki.gr,Δέκα οι «θετικοί» στην μπασκετική Φενέρμπαχτσε,"Παρασκευή, 27 Μαρτίου 2020 23:44",naftemporiki.gr,"Η Φενερμπαχτσέ μετρούσε ήδη έξι κρούσματα κορωνοϊού συμπεριλαμβανομένου του Κώστα Σλούκα και την Παρασκευή (27/3) ανακοίνωσε πως ένας ακόμη παίκτης, ένα μέλος του τεχνικού τιμ και δύο διοικητικοί παράγοντες είναι επίσης θετικοί. Όπως αναφέρει η Φενέρ, με εξαίρεση έναν ασθενή, κανείς άλλος δεν θα νοσηλευτεί, ενώ όλοι οι υπόλοιποι συνεχίζουν να τηρούν τα απαραίτητα μέτρα. Επιπλέον, ένα ακόμη μέλος που βρισκόταν στο νοσοκομείο, ο τιμ μάνατζερ Τσενκ Ρεντά, επέστρεψε στο σπίτι του.",https://www.naftemporiki.gr/story/1584029/deka-oi-thetikoi-stin-mpasketiki-fenermpaxtse
ΛΟΙΠΑ ΑΘΛΗΜΑΤΑ,naftemporiki.gr,Ο Φέντερερ προτείνει συνένωση ανδρικού και γυναικείου τένις,"Τετάρτη, 22 Απριλίου 2020 23:42",naftemporiki.gr,"Συνένωση του ανδικού και γυναικείου τένις πρότεινε ο Ρότζερ Φέντερερ, αφού το άθλημα βιώνει δύσκολες στιγμές με την πανδημία του κορονοϊού, που βρήκε τους αθλητές του χαμηλότερου επιπέδου σε οικονομική κρίση. «Απλά αναρωτιέμαι... Είμαι ο μοναδικός που σκέφτομαι ότι τώρα ήρθε η ώρα να ενωθούν το ανδρικό και το γυναικείο τένις και να γίνουν μία γροθιά;» , προβληματίστηκε στοTwitterο θρυλικός Ελβετός άσος. «Δεν αναφέρομαι στην ένωση μέσα στο κορτ, αλλά στη συγχώνευση των δύο διοικητικών οργάνων (ATP και WTA), που εποπτεύουν τα επαγγελματικά τουρνουά ανδρών και γυναικών»  πρόσθεσε ο κάτοχος των 20 τίτλων Γκραν Σλαμ.",https://www.naftemporiki.gr/story/1592190/o-fenterer-proteinei-sunenosi-andrikou-kai-gunaikeiou-tenis
MOTORSPORTS,naftemporiki.gr,Συνεχίζει στην Ferrari ο Λεκλέρκ,"Δευτέρα, 23 Δεκεμβρίου 2019 16:29",naftemporiki.gr,"Στο δυναμικό της Ferrari έως το 2024 θα παραμείνει ο Σαρλ Λεκλέρκ, όπως ανακοίνωσε σήμερα (23/12) η ιταλική ομάδα. Το 2019 ήταν μία ονειρώδης χρονιά 22χρονο «πιλότο» από το Μονακό. Στη διάρκειά της πανηγύρισε 7 φορές την κατάκτηση της pole position, ενώ έγινε ο νεότερος νικητής στα χρονικά της ιταλικής ομάδας. Πέρασε δύο φορές πρώτος την καρό σημεία του τερματισμού στα γκραν πρι το Βελγίου και τις Ιταλίας, ενώ συνολικά ανέβηκε στο βάθρο 10 φορές, με αποτέλεσμα να τελειώσει το παγκόσμιο πρωτάθλημα στην 4 η  θέση της κατάταξης των οδηγών, 24 βαθμούς μπροστά από τον Γερμανό «ομόσταυλό» του και τέσσερις φορές παγκόσμιο πρωταθλητή, Σεμπάστιαν Φέτελ. Ο Λεκλέρκ, ο οποίος αποτελεί «προϊόν» της ακαδημίας νεαρών οδηγών των «κόκκινων», είχε κάνει ντεμπούτο στην Formula 1 με τη Sauber το 2018, από την οποία αποχώρησε το 2019 για τη Ferrari, με τον Φινλανδό παγκόσμιο πρωταθλητή του 2007, Κίμι Ραϊκόνεν, να ακολουθεί το αντίστροφο... δρομολόγιο.",https://www.naftemporiki.gr/story/1545598/sunexizei-stin-ferrari-o-leklerk
ΠΟΔΟΣΦΑΙΡΟ,naftemporiki.gr,«Ναι» στην επανέναρξη του πρωτάθλημα από τις περισσότερες ΠΑΕ,"Τετάρτη, 29 Απριλίου 2020 16:40",naftemporiki.gr,"«Ναι» στην επανέναρξη και κατ΄ επέκταση στην ολοκλήρωση του πρωταθλήματος της Super League τάχθηκαν οι περισσότερες ΠΑΕ, στη διάρκεια του σημερινού (29/04) δ.σ. του συνεταιρισμού, που διεξήχθη μέσω τηλεδιάσκεψης. Οι αντιρρήσεις υπήρξαν, κάποιες εξ αυτών ήταν αρκετά έντονες, όπως αυτή που εξέφρασε ο «ισχυρός άνδρας» του Παναθηναϊκού, Γιάννης Αλαφούζος. Ο τελευταίος ανέφερε πως η κυβέρνηση έχει αποφανθεί ότι απαγορεύονται οι ομαδικές προπονήσεις, ενώ προέβλεψε πως ακόμη και οι αγώνες της επόμενης σεζόν μπορεί να διεξαχθούν κεκλεισμένων των θυρών. Σε ανάλογο μήκος κύματος ήταν και η θέση του ΠΑΟΚ, που εκφράστηκε διά στόματος του αντιπροέδρου της εταιρίας, Μάκη Γκαγκάτση, ενώ από την πλευρά του ο μεγαλομέτοχος της ΑΕΛ, Αλέξης Κούγιας τόνισε στην περίπτωση που δεν επιτραπούν οι ομαδικές προπονήσεις, τότε θα πρέπει να διακοπεί το πρωτάθλημα οριστικά. Ο εκπρόσωπος της ΕΠΟ, Στέργιος Αντωνίου, υπογράμμισε από την πλευρά του: «Θέλουμε να παιχτεί ποδόσφαιρο, αλλά με προϋποθέσεις για την υγεία των αθλητών». Αναλυτικά, ο Γιάννης Αλαφούζος ανέφερε: «Οι αρχές απαγορεύουν τις ομαδικές προπονήσεις. Δεν καταλαβαίνω τι συζητάμε. Οι παίκτες που θα επιστρέψουν από το εξωτερικό πρέπει να μπουν σε καραντίνα 14 ημερών. Είναι επικίνδυνο να ξεκινήσουμε το πρωτάθλημα. Αν κολλήσει κορονοϊό έστω ένας ποδοσφαιριστής, τι θα γίνει; Εκπλήσσομαι με την ομοθυμία της επανέναρξης. Είμαι αντίθετος». Με τον Γιάννη Αλαφούζο συμφώνησαν οι Φώτης Κωστούλας (Παναιτωλικός), Μάκης Γκαγκάτσης (ΠΑΟΚ) και Χρήστος Δάρας (Πανιώνιος). Ο Μάκης Γκαγκάτσης τόνισε από την πλευρά του: «Προτείνω να δώσουμε ένα χρονικό όριο για εκκίνηση ομαδικών προπονήσεων. Αν ξεπεραστεί, να διακοπεί το πρωτάθλημα», και μαζί του συμφώνησε ο εκπρόσωπος της Λαμίας.  Ακολούθως τον λόγο πήρε ο εκπρόσωπος της ΕΠΟ, Στέργιος Αντωνίου, λέγοντας πως: «Θέλουμε να παιχτεί ποδόσφαιρο, αλλά με προϋποθέσεις για την υγεία των αθλητών». Στη συνέχεια, ο ισχυρός άνδρας της ΑΕΛ, Αλέξης Κούγιας ανέφερε: «Πρέπει να φροντίσουμε για την υγεία των διαγωνιζομένων. Πρέπει σήμερα να βγει ένα μήνυμα ότι αποφασίσαμε να συνεχίσουμε. Προτείνω να συγκεράσουμε και την άποψή του κ. Αλαφούζου και τη δική μου άποψη, να συνεχιστεί το πρωτάθλημα. Να ξεκινήσουμε ατομικές προπονήσεις. Αν δεν επιτραπούν οι ομαδικές προπονήσεις, τότε να διακόψουμε. Ας συντηρήσουμε την ελπίδα». Έπειτα πήρε ξανά τον λόγο ο Γιάννης Αλαφούζος, επισημαίνοντας πως: «Η κυβέρνηση που γνωρίζει έχει αποφανθεί ότι ομαδικές προπονήσεις δεν επιτρέπονται. Το Βέλγιο, η Ολλανδία και ηΓαλλίαδιέκοψαν τα πρωταθλήματά τους. Στον ίδιο δρόμο είναι ηΙταλίακαι η Αγγλία. Όλες οι καφετέριες έχουν διακόψει τη συνδρομή της Nova. Στο τέλος, θα φτάσει στο σημείο η Nova να μας ζητάει και χρήματα πίσω. Αν ξεκινήσει το πρωτάθλημα, θα χάσουμε πολύ περισσότερα απ’ αυτα που θα κερδίσουμε. Ξεχάστε τα διαρκείας. Όλα τα ματς και του χρόνου θα γίνουν κεκλεισμένων των θυρών. Θα είναι επικίνδυνο να παίξουμε. Τι θα κάνουμε; Θα πιέσουμε υπουργούς για να αλλάξουν απόφαση για τις ομαδικές προπονήσεις;». ",https://www.naftemporiki.gr/story/1594366/nai-stin-epanenarksi-tou-protathlima-apo-tis-perissoteres-pae
ΛΟΙΠΑ ΑΘΛΗΜΑΤΑ,naftemporiki.gr,Έτοιμη να επιστρέψει στην αγωνιστική δράση η Κυριακοπούλου,"Τετάρτη, 22 Απριλίου 2020 23:39",naftemporiki.gr,"Η καθημερινότητά της έχει προγραμματιστεί στα μέτρα που λήφθηκαν για την αντιμετώπιση του covid-19, ωστόσο δεν έχει αλλάξει ιδιαίτερα. Άλλωστε η Νικόλ Κυριακοπούλου δηλώνει ...σπιτόγατος, οπότε τα νέα δεδομένα δεν έχουν ανατρέψει σε μεγάλο βαθμό το πρόγραμμα της ζωής της. Η πρωταθλήτρια του επί κοντώ συνεχίζει καθημερινά την προπόνησή της, έστω κι αν το κλείσιμο των σταδίων τής έχει στερήσει τη δυνατότητα του να κάνει άλματα.  «Τις πρώτες ημέρες ήμασταν λίγο στα χαμένα, κυρίως ως να βρούμε μέρος για κάνουμε ό,τι μπορούσαμε από την προπόνηση μας. Πλέον έχουμε μπει σε ρυθμό» , δηλώνει η πρωταθλήτρια του επί κοντώ. «Έχουμε βρει ένα μέρος κοντά στο σπίτι όπου τρέχω,  κάνω ανηφόρες και ταχύτητες, ενώ στο γκαράζ της πολυκατοικίας κάνω ό,τι μπορώ από ενδυνάμωση κι άλλες ασκήσεις. Σε γενικές γραμμές είμαι σε καλή κατάσταση. Και τη δύναμή μου έχω διατηρήσει και τη φυσική μου κατάσταση. Σίγουρα έχουμε μείνει πίσω σε σχέση με τα άλματα, ωστόσο δεν ανησυχώ ιδιαίτερα» . Παράλληλα, η αθλήτρια του Ανδρέα Τσώνη περιμένει υπομονετικά να επιστρέψει και πάλι στο στάδιο.  «Είναι αλήθεια πως μου έχει λείψει το στάδιο. Πιστεύω πως σύντομα θα μπορέσουμε να επιστρέψουμε εκεί και σταδιακά να σκεφτόμαστε και τα επόμενα βήματα μας σε σχέση με τους αγώνες» , υπογραμμίζει. «Δική μου πρόθεση είναι να κάνω κανονικά τη σεζόν που θα προκύψει. Αν όλα εξελιχθούν καλά θα με ενδιαφέρει να πάρω μέρος και σε αγώνες στο εξωτερικό, όπως στα Diamond League. Κατ΄επέκταση με ενδιαφέρει τόσο το Πανελλήνιο Πρωτάθλημα όσο και το Ευρωπαϊκό Πρωτάθλημα, αν και εφόσον διεξαχθούν» .",https://www.naftemporiki.gr/story/1592189/etoimi-na-epistrepsei-stin-agonistiki-drasi-i-kuriakopoulou
ΜΠΑΣΚΕΤ,naftemporiki.gr,Μείωση μισθών 20% σε υψηλόβαθμα στελέχη του NBA,"Παρασκευή, 27 Μαρτίου 2020 14:18",naftemporiki.gr,"Το ΝΒΑ προχωρά σε μείωση βασικού μισθού 20% για περίπου 100 από τα κορυφαία στελέχη της Λίγκας σε όλο τον κόσμο, ανέφερε ρεπορτάζ του δικτύου ESPN. Μεταξύ αυτών που επηρεάζονται από την απόφαση είναι ο κομισάριος Άνταμ Σίλβερ και ο βοηθός του, Μαρκ Τέιτουμ. Οι μειώσεις θα εφαρμοστούν άμεσα και αναμένεται να συνεχιστούν σε όλη τη διάρκεια της πανδημίας. Ο εκπρόσωπος τουNBA,Μάικ Μπας, δήλωσε πως  «πρόκειται για πρωτοφανείς περιόδους και όπως και άλλες εταιρείες σε όλες τις βιομηχανίες πρέπει να λάβουμε βραχυπρόθεσμα μέτρα για να αντιμετωπίσουμε τις σκληρές οικονομικές επιπτώσεις στην επιχείρησή μας» . Το NBA σταμάτησε στις 11 Μαρτίου και θα παραμείνει έτσι όσο διαρκεί η υγειονομική κρίση κι έως ότου εξεταστεί η επανεκκίνηση της κανονικής περιόδου και η λειτουργία των πλέι-οφ. Η Λίγκα επέκτεινε πρόσφατα το πιστωτικό όριό της στα 1,2 δισεκατομμύρια δολάρια, ανέφερε το ESPN, κι αυτό δίνει ευελιξία στον οργανισμό να εισφέρει περισσότερα μετρητά στα λειτουργικά του έξοδα.",https://www.naftemporiki.gr/story/1583845/meiosi-misthon-20-se-upsilobathma-stelexi-tou-nba
