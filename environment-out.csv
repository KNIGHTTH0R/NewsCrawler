subtopic,website,title,date,author,text,url
environment,www.cnn.gr,Copernicus: Ο φετινός Ιανουάριος ήταν ο θερμότερος όλων των εποχών,"23:15 Τρίτη, 04 Φεβρουαρίου 2020","Newsroom, CNN Greece","Ο Ιανουάριος του 2020 ήταν ο θερμότερος μήνας Ιανουάριος που έχει ποτέ καταγραφεί στον πλανήτη , με πολύ μικρή διαφορά από τον Ιανουάριο του 2016, ανακοίνωσε σήμερα η ευρωπαϊκή υπηρεσία  Copernicus  για την  κλιματική αλλαγή . η δεκαετία του 2020 ξεκίνησε με την ίδια τάση Τον Ιανουάριο,  η μέση θερμοκρασία της υφηλίου ξεπέρασε κατά 0,03 βαθμούς Κελσίου εκείνη του Ιανουαρίου του 2016 , που αποτελούσε μέχρι εκείνη τη στιγμή τον θερμότερο Ιανουάριο στα χρονικά, ενώ ήταν κατά 0,77 βαθμούς Κελσίου υψηλότερη από τον μέσο όρο για τον μήνα Ιανουάριο της περιόδου αναφοράς 1981-2010, σύμφωνα με ένα δελτίο Τύπου του Copernicus. Η πλειονότητα των περιοχών σε ολόκληρο τον κόσμο γνώρισε θερμοκρασίες υψηλότερες από τις μέσες θερμοκρασίες,  ιδίως στην Ευρώπη , όπου καταγράφηκαν θερμοκρασίες κατά 3,1 βαθμούς Κελσίου υψηλότερες από τον μέσο όρο της περιόδου αναφοράς 1981-2010. Στη βορειοανατολική Ευρώπη, την Σκανδιναβία και σε ένα μέρος της Ρωσίας η διαφορά υπερέβη τους 6 βαθμούς Κελσίου σε σχέση με την περίοδο 1981-2010. Σύμφωνα με το  Copernicus , τα πέντε θερμότερα έτη καταγράφηκαν τα τελευταία 5 χρόνια, όπου ο υδράργυρος ανέβηκε κατά 1,1 και 1,2 βαθμούς Κελσίου άνω της θερμοκρασίας της προβιομηχανικής περιόδου. Η δεκαετία 2010-2019  ήταν επίσης  η θερμότερη από την έναρξη των μετρήσεων . Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/206448/copernicus-o-ianoyarios-toy-2020-itan-o-thermoteros-xeimerinos-minas-olon-ton-epoxon
environment,www.cnn.gr,Τα μαύρα σφραγίσματα κάνουν κακό στο… περιβάλλον! ,"13:36 Κυριακή, 02 Φεβρουαρίου 2020","Newsroom, CNN Greece","Τη  σταδιακή μείωση  του αριθμού των εμφράξεων  οδοντιατρικού   αμαλγάματος (δηλαδή τα  μαύρα σφραγίσματα ) μέχρι το 2030, προβλέπει κανονισμός της ΕΕ. Όπως σχολιάζει στο Αθηναϊκό/Μακεδονικό Πρακτορείο Ειδήσεων ο πρόεδρος της Ελληνικής  Οδοντιατρικής   Ομοσπονδίας   Αθανάσιος   Δεβλιώτης , η ΕΕ προτείνει την κατάργηση του οδοντιατρικού αμαλγάματος για την προστασία του περιβάλλοντος και όχι γιατί αποτελούν απειλή για την υγεία. «Το οδοντιατρικό αμάλγαμα με το χαρακτηριστικό μεταλλικό του χρώμα που περιέχει υδράργυρο και χρησιμοποιείται για πάνω από 150 χρόνια από οδοντιάτρους, έχει αρχίσει να καταργείται. Θεωρείται από τα πιο ανθεκτικά υλικά αποκαταστάσεων και δεν αποτελεί απειλή για την υγεία. Οπότε, οι ασθενείς που έχουν μαύρα σφραγίσματα στο στόμα τους δεν πρέπει σε καμία περίπτωση να πανικοβάλλονται γιατί δεν κινδυνεύουν να εμφανίσουν κάποιο νόσημα. Η κατάργησή του από την ΕΕ συνίσταται για την προστασία του περιβάλλοντος», υπογραμμίζει ο κ. Δεβλιώτης. Ο πρόεδρος της Ελληνικής Οδοντιατρικής Ομοσπονδίας, εξηγεί πως «με την τοποθέτηση ή αφαίρεση των μαύρων σφραγισμάτων κάποια ποσότητα περισσευμάτων πηγαίνει μέσω της αποχέτευσης των οδοντιατρείων στη θάλασσα και στο υπέδαφος, προκαλώντας απόβλητα ενώσεων υδραργύρου που ανακυκλώνονται στο περιβάλλον. Ο υδράργυρος μπορεί να εντοπιστεί στον αέρα, στις τροφές και στο νερό». Προσθέτει ότι, σύμφωνα με τον κανονισμό της ΕΕ, κάθε οδοντιατρείο πλέον πρέπει να είναι εφοδιασμένο με ειδικές ""παγίδες"" αμαλγάματος για να μη διαφεύγουν υπολείμματα προς την αποχέτευση. Σύμφωνα με τον πρόεδρο της Ελληνικής Οδοντιατρικής Ομοσπονδίας, η αφαίρεση των μαύρων σφραγισμάτων προτείνεται μόνο σε περιπτώσεις που αυτό κρίνεται απαραίτητο για ιατρικούς λόγους, όπως όταν υπάρχει επανατερηδονισμός ή κάταγμα δοντιού.   Συγκεκριμένα, «αν μία έμφραξη αμαλγάματος είναι ανατομικά ακέραια, δεν προκαλεί συμπτώματα και ευαισθησίες στα δόντια και δεν κατακρατεί τροφές στο μεσοδόντιο διάστημα, δεν υπάρχει κανένας λόγος αντικατάστασής της. Όταν το μαύρο σφράγισμα είναι ""ταλαιπωρημένο"", έχει υποστεί ρωγμές, έχει αποκολληθεί από τους οδοντικούς ιστούς ή το δόντι εμφανίζει ευαισθησία στο ζεστό- κρύο, πρέπει να προχωρήσουμε σε αντικατάσταση».   Βέβαια, όπως αναφέρει, υπάρχουν και ασθενείς που επιθυμούν να αφαιρέσουν τα μαύρα σφραγίσματα μόνο για αισθητικούς λόγους. Τα λευκά σφραγίσματα ""μιμούνται"" το φυσικό χρώμα των δοντιών και έχουν καλύτερο αισθητικό αποτέλεσμα από τα μαύρα σφραγίσματα. Ο κ. Δεβλιώτης, προσθέτει πως υπάρχουν όμως και περιπτώσεις για τις οποίες η καλύτερη επιλογή είναι το οδοντιατρικό αμάλγαμα. «Συγκεκριμένα, σε ειδικούς ασθενείς, σε ασθενείς με προβλήματα συμπεριφοράς που δεν μπορούν να ακολουθήσουν τις οδηγίες του οδοντιάτρου την ώρα της θεραπείας και σε θεραπείες υπό γενική αναισθησία προτιμάμε να τοποθετήσουμε εμφράξεις αμαλγάματος για την επίτευξη ενός ασφαλούς και ικανοποιητικού αποτελέσματος. Στα δύσκολα σφραγίσματα και όταν είναι δύσκολη η επίτευξη στεγνού περιβάλλοντος στο στόμα προτιμάμε τα μαύρα σφραγίσματα για καλύτερη διατήρηση του αποτελέσματος». Διευκρινίζει ότι η ρητίνη είναι πιο ""ευαίσθητο"" υλικό και αν ο οδοντίατρος έχει έναν ασθενή που δεν συνεργάζεται για να δημιουργηθεί στεγνό περιβάλλον, είναι πολύ πιθανό το λευκό σφράγισμα να ξεκολλήσει και ο ασθενής να αναγκαστεί να επισκεφθεί ξανά τον οδοντίατρό του.   Πάντως, σύμφωνα με τον κανονισμό της ΕΕ, καταλήγει ο πρόεδρος της Ελληνικής Οδοντιατρικής Ομοσπονδίας, οι εμφράξεις οδοντιατρικού αμαλγάματος πρέπει πλέον να αποφεύγονται σε νεογιλά δόντια, σε παιδιά κάτω των 15 ετών, σε έγκυες ή θηλάζουσες γυναίκες, εκτός εάν για κάποιο λόγο, όπως προαναφέραμε, κρίνεται αναγκαία η τοποθέτησή τους από τον οδοντίατρο.  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/206117/ta-mayra-sfragismata-kanoyn-kako-sto-perivallon
environment,www.cnn.gr,Λένα και Νικόλ: Επέστρεψαν στη θάλασσα οι φώκιες που είχαν βρεθεί ορφανές,"17:04 Παρασκευή, 07 Φεβρουαρίου 2020","Newsroom, CNN Greece","Στη θάλασσα των  Κυκλάδων  κολυμπούν πλέον, ελεύθερες και υγιείς , η Λένα και η Νικόλ, οι μεσογειακές  φώκιες   που  είχαν βρεθεί ορφανές μόλις λίγων ημερών , στην Αργολίδα και στην Εύβοια και παρέμειναν επί 4 μήνες στο Κέντρο Περίθαλψης Μεσογειακής Φώκιας της MOm στα Σπάτα. « Έχοντας χωριστεί από τις μητέρες τους στην κρίσιμη ηλικία  της μίας και τριών εβδομάδων αντίστοιχα, δεν θα μπορούσαν να επιβιώσουν καθώς εξαρτιόταν ακόμα από την μητρική φροντίδα και τον θηλασμό. Με πολύ  έντονα σημάδια αδυναμίας ,  αφυδάτωσης  και  κακής διατροφικής κατάστασης  κατά τον εντοπισμό τους από κατοίκους των περιοχών, η μεταφορά τους στο Κέντρο Περίθαλψης κρίθηκε αναγκαία και απεδείχθη σωτήρια για τα δύο ζώα» αναφέρεται σε ανακοίνωση της MOm/Εταιρεία για τη Μελέτη και Προστασία της Μεσογειακής Φώκιας. Η Λένα (μεγαλύτερη από τη Νικόλ κατά περίπου 6 μέρες) έφτασε τα 57.4 κιλά ενώ η Νικόλ τα 55 κιλά. Οι τελικές εξετάσεις τους ήταν εξαιρετικά καλές και έτσι πήραν το «πράσινο φως» για  επανένταξη στο φυσικό τους περιβάλλον . Απελευθερώθηκαν υγιέστατες στις Κυκλάδες όπου και εδρεύει μια από τις σημαντικότερες αποικίες μεσογειακής φώκιας στο Αιγαίο λόγω των θαλάσσιων σπηλαίων που χρησιμοποιεί το είδος για ξεκούραση και αναπαραγωγή. «Τα ζώα παίρνουν τα ονόματα των ανθρώπων που έχουν βοηθήσει στη διάσωσή τους, δείχνοντας ενδιαφέρον γι’ αυτά όπως η κ. Λένα, στο Πόρτο Χέλι, η οποία  φιλοξένησε στο σπίτι της επιστήμονες της Mom  τις μέρες που εντοπίστηκε το ορφανό φωκάκι» εξηγεί στο ΑΠΕ-ΜΠΕ ο πρόεδρος της MΟm Πάνος Δενδρινός.  Σύμφωνα με τον ίδιο,  η φώκια εξαρτάται από τη μητέρα τους πρώτους 3-4 μήνες  αλλά συμβαίνει κάποιες φορές, τα μικρά να παρασύρονται από ισχυρά θαλάσσια ρεύματα από τις σπηλιές όπου βρίσκουν καταφύγιο και οι μητέρες να μην μπορούν να τα εντοπίσουν. Ωστόσο, αν και η Νικόλ και η Λένα, δεν πρόλαβαν να παρακολουθήσουν συμπεριφορές, όπως το κυνήγι ψαριών από τις μητέρες τους, πολύ σύντομα μετά την επιστροφή τους στην θάλασσα, άρχισαν να κυνηγάνε συνεργατικά ένα κοπάδι ψάρια, καταδεικνύοντας πόσο  έντονο είναι το ένστικτο επιβίωσης  αυτών των ζώων. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/206811/lena-kai-nikol-epestrepsan-sti-thalassa-oi-fokies-poy-eixan-vrethei-orfanes
environment,www.cnn.gr,Δραματική προειδοποίηση του ΟΗΕ για «εκατομμύρια» πρόσφυγες λόγω κλιματικής αλλαγής,"22:08 Τρίτη, 21 Ιανουαρίου 2020","Newsroom, CNN Greece","Ο κόσμος πρέπει να προετοιμαστεί για μια απότομη αύξηση του αριθμού των προσφύγων καθώς εκατομμύρια άνθρωποι μπορεί να αναγκαστούν να εγκαταλείψουν τις εστίες τους λόγω της κλιματικής αλλαγής , προειδοποίησε η  Ύπατη Αρμοστεία του ΟΗΕ για τους Πρόσφυγες. Φιλίπο Γκράντι Η Επιτροπή Ανθρωπίνων Δικαιωμάτων του ΟΗΕ έλαβε αυτή την  απόφαση-ορόσημο  χθες, Δευτέρα, σε σχέση με τον  Ιοάνε Τεϊτιότα , από το Κιριμπάτι, μια χώρα του Ειρηνικού, που προσέφυγε εναντίον της Νέας Ζηλανδίας όταν οι αρχές απέρριψαν το αίτημά του για άσυλο. «Η απόφαση λέει πως αν υφίσταται  άμεση απειλή για τη ζωή  σας λόγω της κλιματικής αλλαγής, λόγω της κλιματικής έκτακτης ανάγκης, και αν διασχίσετε τα σύνορα και πάτε σε μια άλλη χώρα, δεν πρέπει να σας στείλουν πίσω επειδή η ζωή σας θα τεθεί σε κίνδυνο, ακριβώς όπως σε πόλεμο ή σε μια κατάσταση διώξεων», είπε ο Γκράντι. «Πρέπει να ετοιμαστούμε για μια  μεγάλη αύξηση των ανθρώπων που μετακινούνται  παρά τη θέλησή τους», είπε. «Δεν θα τολμούσα να μιλήσω για συγκεκριμένους αριθμούς, είναι πολύ υποθετικό, αλλά οπωσδήποτε μιλάμε εδώ για  εκατομμύρια ».  Πιθανοί λόγοι αυτών των μετακινήσεων μπορεί να είναι οι  πυρκαγιές , όπως αυτές στην Αυστραλία, η  αύξηση της στάθμης της θάλασσας  που επηρεάζει νησιά με χαμηλό υψόμετρο, η  καταστροφή της σοδειάς  και του  ζωικού κεφαλαίου  στην υποσαχάρια Αφρική και οι  πλημμύρες  σε όλο τον κόσμο, περιλαμβανομένων τμημάτων του ανεπτυγμένου κόσμου. Αν και στο μεγαλύτερο μέρος των 70 χρόνων της, η UNCHR, η υπηρεσία του ΟΗΕ για τους πρόσφυγες, εργάστηκε για να παράσχει βοήθεια σε όσους έφευγαν από φτωχότερες χώρες εξαιτίας των συγκρούσεων, η  κλιματική αλλαγή δεν κάνει τέτοιες διακρίσεις , κάτι που σημαίνει ότι οι πιο πλούσιες χώρες μπορεί να γίνουν μια αυξανόμενη πηγή προσφύγων. «Είναι μια περαιτέρω απόδειξη ότι οι προσφυγικές μετακινήσεις και το ευρύτερο θέμα των μεταναστεύσεων πληθυσμών... είναι μια παγκόσμια πρόκληση που δεν μπορεί να περιοριστεί σε λίγες χώρες», δήλωσε ο Γκράντι. Η UNHCR, ο προϋπολογισμός της οποίας έχει αυξηθεί από ένα δισεκατομμύριο δολάρια ετησίως που ήταν στις αρχές της δεκαετίας του 1990 σε  8,6 δισεκατομμύρια δολάρια  το 2019 καθώς οι συγκρούσεις στο Ιράκ, στο Αφγανιστάν και στη Συρία ανάγκασαν αμάχους να εγκαταλείψουν τις εστίες τους, παρέχει τώρα βοήθεια σε περισσότερους από 70 εκατομμύρια αναγκαστικά εκτοπισθέντες ανθρώπους παγκοσμίως.  6 Photos: 6 Photos: 6 Photos: 6 Photos: 6 Photos: 6 Photos: Η  Τουρκία  είναι ο μεγαλύτερος αποδέκτης με περισσότερους από τέσσερα εκατομμύρια πρόσφυγες και αιτούντες άσυλο, στην πλειονότητά τους από τη Συρία. Η κατάσταση αυτή ασκεί πίεση στα δημόσια οικονομικά της Τουρκίας και ο πρόεδρος,  Ρετζέπ Ταγίπ Ερντογάν , έχει ζητήσει περισσότερη βοήθεια από την Ευρώπη. Τον περασμένο Νοέμβριο, ο Ερντογάν απείλησε να ανοίξει την πόρτα στους Σύρους πρόσφυγες που κατευθύνονται στην Ευρώπη, αν η Ευρωπαϊκή Ένωση δεν αυξήσει τη βοήθειά της, και τώρα καλεί για «επανεγκατάσταση» έως ενός εκατομμυρίου Σύρων στη βόρεια Συρία. Ο Γκράντι είπε πως οι ευρωπαϊκές κυβερνήσεις πρέπει να σκεφθούν πολύ σοβαρά λύσεις για τη μεταναστευτική κρίση, η οποία επηρεάζει τις χώρες τους από το 2015, αλλά και να δείξουν περισσότερη κατανόηση για την κατάσταση της Τουρκίας. «Πρέπει να παραδεχθούμε ότι στη διάρκεια των τελευταίων αρκετών χρόνων, η Τουρκία φιλοξενεί τον μεγαλύτερο προσφυγικό πληθυσμό στον κόσμο», είπε. «Γίνεται πολλή πολιτική συζήτηση. Επικεντρώνομαι στην ουσία, η οποία είναι 'ας ενισχύσουμε την ικανότητα της Τουρκίας να φιλοξενεί πρόσφυγες μέχρι αυτοί να μπορέσουν να επιστρέψουν με ασφάλεια, εθελοντικά στις χώρες τους'». Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/204818/dramatiki-proeidopoiisi-toy-ohe-gia-ekatommyria-prosfyges-logo-klimatikis-allagis
environment,www.cnn.gr,Οι επιστήμονες μόλις ανακάλυψαν μια ακόμη σημαντική αιτία για το λιώσιμο των πάγων στη Γροιλανδία,"13:29 Τρίτη, 04 Φεβρουαρίου 2020","Newsroom, CNN Greece","Οι  επιστήμονες  εδώ και πολύ καιρό γνωρίζουν ότι η  αύξηση της θερμοκρασίας του πλανήτη  συνεισφέρουν τα μέγιστα στο  λιώσιμο των πάγων  στη  Γροιλανδία . Μία νέα μελέτη, ωστόσο, αποτυπώνει μια ακόμη  πρόκληση  για το  περιβάλλον  και μάλιστα... από κάτω.  Πρόκειται για τις ποσότητες  θερμού νερού  από τον  ωκεανό  που ρέει κάτω από τους απέραντους πάγους, και συμβάλει στο  λιώσιμό  τους με μεγαλύτερη  ταχύτητα . Τα ευρήματα δημοσιεύθηκαν τη Δευτέρα στο περιοδικό  Nature Geoscience  από ερευνητές που μελέτησαν μία από τις πολλές  «γλώσσες»  του παγετώνα  Nioghalvfjerdsfjorden  - γνωστού και ως 79° βόρειου παγετώνα - στη βορειοανατολική Γροιλανδία. Μία  γλώσσα παγετώνα  είναι μια λωρίδα πάγου που πλέει πάνω στο νερό χωρίς να αποσπάται από τον πάγο.  Η έρευνα αποκάλυψε ένα  υποβρύχιο ρεύμα  πλάτους μεγαλύτερου από ένα μίλι, όπου μεγάλη ποσότητα ιδιαιτέρως θερμού νερού από τον Ατλαντικό Ωκεανό είναι ικανή να φτάσει κατευθείαν στους πάγους, επιταχύνοντας την  τήξη  του.  13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: «Η αιτία της επιτάχυνσης του λιωσίματος των πάγων είναι πλέον ξεκάθαρη», δήλωσε η  Τζανίν Σάφερ , ωκεανογράφος του Ινστιτούτου  Alfred Wegener  στη Γερμανία, η οποία ηγήθηκε της ομάδας ερευνητών, σε μια ανακοίνωση σχετικά με τα  ευρήματα . Oι επιστήμονες βρήκαν επίσης ένα παρόμοιο θερμό ρεύμα που ρέει κοντά σε έναν άλλο από τους παγετώνες της  Γροιλανδίας , όπου μια γλώσσα πάγου είχε πρόσφατα αποκοπεί προς τον ωκεανό.   Η μαζική απώλεια των πάγων της Γροιλανδίας είναι αυτή τη στιγμή η μεγαλύτερη αιτία για την άνοδο του επιπέδου της θάλασσας παγκοσμίως, και σύμφωνα με μελέτη που δημοσιοποιήθηκε τον Δεκέμβριο στο περιοδικό Nature, η Γροιλανδία χάνει πάγους με ρυθμό επτά φορές μεγαλύτερο από ό,τι το 1992. Πρακτικά αυτό σημαίνει ότι, σύμφωνα με τις εκτιμήσεις, άλλα επτά εκατοστά  ανόδου της στάθμης των ωκεανών της Γης θα πρέπει να αναμένονται έως το 2100 μόνο εξαιτίας της Γροιλανδίας. Από το 1992 έως σήμερα οι απώλειες πάγου της Γροιλανδίας έχουν συμβάλει κατά τουλάχιστον ένα εκατοστό στην άνοδο των θαλασσών, ενώ οι συνολικές απώλειες από άλλους παγετώνες και την Ανταρκτική έχουν προκαλέσει μια άνοδο κατά περίπου 7,5 εκατοστά την ίδια περίοδο. Σε όλο τον κόσμο 630 εκατομμύρια άνθρωποι εκτιμάται ότι ήδη ζουν σε παράκτια εδάφη που μπορεί να πλημμυρίζουν κάθε χρόνο έως το 2100 . Οι 96 πολικοί επιστήμονες της ερευνητικής κοινοπραξίας IMBIE (Ice Sheet Mass Balance Inter-comparison Exercise) από 50 επιστημονικούς φορείς, με επικεφαλής τον καθηγητή 'Αντριου Σέφερντ του βρετανικού Πανεπιστημίου του Λιντς, που παρήγαγαν την πιο πλήρη εικόνα για τη διαχρονική τήξη των πάγων της Γροιλανδίας κατά την περίοδο 1992-2018, έκαναν τη σχετική δημοσίευση στο περιοδικό ""Nature"", χρησιμοποιώντας δορυφορικά και άλλα στοιχεία. Τα ευρήματα αποτύπωσαν ότι η Γροιλανδία έχει χάσει 3,8 τρισεκατομμύρια τόνους πάγου από το 1992, αρκετούς για να ανέβουν τα επίπεδα της θάλασσας παγκοσμίως κατά σχεδόν 11 χιλιοστά (συγκεκριμένα 1,06 εκατοστά). Scientists find another threat to Greenland's glaciers lurking beneath the ice , by Gisela Crespo, CNN Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/206363/oi-epistimones-molis-anakalypsan-mia-akomi-simantiki-aitia-gia-ton-liosimo-ton-pagon-sti-groilandia
environment,www.cnn.gr,Καλύτερο αύριο για τα παιδιά με λιγότερο πλαστικό και λιγότερα τρόφιμα στα σκουπίδια,"13:46 Δευτέρα, 10 Φεβρουαρίου 2020","Newsroom, CNN Greece","Τουλάχιστον το ένα τρίτο της ποσότητας φαγητού που παράγεται παγκοσμίως, καταλήγει στα σκουπίδια, σύμφωνα με τον Οργανισμό Τροφίμων και Γεωργίας των Ηνωμένων Εθνών και αυτό -σε αριθμούς- σημαίνει ότι 1,3 δισ. τόνοι φαγητού, που αξίζουν περί το ένα τρισ. δολάρια, πετιούνται. Την ίδια ώρα, 86 εκατομμύρια τόνοι πλαστικού βρίσκονται αυτή τη στιγμή στους ωκεανούς της Γης, ενώ το Περιβαλλοντικό Πρόγραμμα του ΟΗΕ προβλέπει πως μέχρι το 2050, τα πλαστικά στη θάλασσα θα είναι περισσότερα από τα ψάρια! Στοιχεία που σοκάρουν και παρουσιάζουν μια ζοφερή πραγματικότητα. Γιατί τα παιδιά μας να θέλουν να ζήσουν σε έναν κόσμο όπως αυτόν; Όπου τα πλαστικά σκοτώνουν τα ψάρια και ο δυτικός πολιτισμός πετάει τόσα τρόφιμα στα σκουπίδια, με ανυπολόγιστες συνέπειες για το περιβάλλον και τον πλανήτη; Σπατάλη τροφίμων και πλαστικό απειλούν το αύριο των παιδιών Τα παιδιά δεν θέλουν να ζουν έτσι. Δεν θέλουν να μεγαλώνουν σε έναν κόσμο που ουσιαστικά δεν έχει κανένα «αύριο». Και τι μπορούν να κάνουν γι’ αυτό; Πώς θα φωνάξουν τόσο δυνατά, ώστε οι μεγάλοι να ακούσουν; Μα, θα σταματήσουν να μεγαλώνουν! Θα παγώσουν το μέλλον και θα περιμένουν τον κόσμο να αλλάξει. Θα φωνάξουν δυνατά πως σταματούν να μεγαλώνουν μέχρι οι «μεγάλοι» να δεσμευτούν πως θα αλλάξουν τον κόσμο και πράγματι, να αρχίσουν να τον αλλάζουν… Θα γίνουν «πρωτοσέλιδο», θα μονοπωλήσουν τις συζητήσεις, θα κερδίσουν το ενδιαφέρον και θα πετύχουν τον στόχο τους. Να αναγκάσουν τους «μεγάλους» να αλλάξουν. Να μειώσουν τη σπατάλη τροφίμων, να αγοράζουν ή να παράγουν μόνο όσα χρειάζονται και να μην χρησιμοποιούν αλόγιστα το πλαστικό, αδιαφορώντας για τις συνέπειες. Τα παιδιά μας ζητούν μια δέσμευση από τους μεγάλους, ζητούν μια αλλαγή από όσους έχουν τη δύναμη να τη φέρουν, ζητούν να μεγαλώσουν σε έναν κόσμο που γίνεται καλύτερος και όχι χειρότερος. Ζητούν να γιορτάζουν τα γενέθλιά τους, να γιορτάζουν το ότι μεγαλώνουν και να είναι χαρούμενα και ξένοιαστα, γιατί το μέλλον τους είναι εκεί και περιμένει. Η  Lidl Ελλάς  «άκουσε» την κραυγή αγωνίας των παιδιών και έχει ήδη αναλάβει και υλοποιεί δυναμικές ενέργειες προς την κατεύθυνση αυτή.  Βιώσιμη ανάπτυξη με λιγότερο πλαστικό και λιγότερα τρόφιμα στα σκουπίδια «Στο δρόμο για ένα καλύτερο αύριο», η  Lidl Ελλάς  πρωτοπορεί και έχει ενσωματώσει αποτελεσματικές και καινοτόμες δράσεις, τόσο για τον περιορισμό της σπατάλης τροφίμων όσο και για τη μείωση της ρύπανσης από το πλαστικό. Παράλληλα, η  Lidl Ελλάς  πραγματοποιεί ορθολογικές παραγγελίες προϊόντων, παράγει μόνο όσα χρειάζονται προς κατανάλωση και αξιοποιεί τυχόν ζωϊκά υποπροϊόντα μετατρέποντάς τα σε βιοαέριο, λίπασμα και ζωοτροφές. Με ειδικές ενέργειες, όπως οι μειωμένες τιμές στα κοντόληκτα προϊόντα και η συνεχής προσφορά προϊόντων σε οργανισμούς μη κερδοσκοπικού χαρακτήρα, περιορίζει δραστικά τη σπατάλη τροφίμων. Με τα παιδιά στο επίκεντρο και τη σκέψη στο μέλλον, η  Lidl Ελλάς  «βρίσκεται στο δρόμο για ένα καλύτερο αύριο» και αγωνίζεται με συνεχείς, καινοτόμες δράσεις και δομικές αλλαγές για να καταφέρουμε, τελικά, όλοι μαζί, να δημιουργήσουμε ένα αύριο άξιο για τα παιδιά μας. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/207108/kalytero-ayrio-gia-ta-paidia-me-ligotero-plastiko-kai-ligotera-trofima-sta-skoypidia
environment,www.cnn.gr,Κλιματική αλλαγή: Η Ανταρκτική κατέγραψε θερμοκρασία ρεκόρ άνω των 18 βαθμών Κελσίου,"20:15 Παρασκευή, 07 Φεβρουαρίου 2020","Newsroom, CNN Greece","Η θερμοκρασία ρεκόρ των  18,3 βαθμών Κελσίου  καταγράφηκε στην  Ανταρκτική,   η  θερμότερη θερμοκρασία που έχει καταγραφεί ποτέ,  σχεδόν έναν βαθμό υψηλότερα από το προηγούμενο ρεκόρ, σύμφωνα με τους ερευνητές. Σύμφωνα με τον ερευνητικό σταθμό Esperanza της Αργεντινής, ο οποίος συγκέντρωσε τα στοιχεία, το προηγούμενο ρεκόρ είχε καταγραφεί τον  Μάρτιο του 2015  και ήταν 17,5 βαθμοί Κελσίου. Σημειώνεται ότι  ο περασμένος Ιανουάριος ήταν ο θερμότερος Ιανουάριος  σύμφωνα με την Υπηρεσία κλιματικής Αλλαγής Copernicus της ΕΕ, με τις θερμοκρασίες στην Ευρώπη να είναι κατά 0,2 βαθμούς υψηλότερες από ότι τον προηγούμενο θερμότερο Ιανουάριο του 2007. Μία επιτροπή της Παγκόσμιας Μετεωρολογικής Υπηρεσίας των Ηνωμένων Εθνών, πρόκειται τώρα να επιβεβαιώσει ότι η θερμοκρασία αυτή είναι ακριβής. «Όλα τα στοιχεία μέχρι τώρα υποδεικνύουν ότι πρόκειται για ρεκόρ, αλλά θα αρχίσουμε μια επίσημε αξιολόγηση μόλις έχουμε πλήρη στοιχεία από τη Μετεωρολογική Υπηρεσία όλων των μετεωρολογικών συνθηκών που περιβάλλουν το γεγονός», δήλωσε ο Randal Cerveny, εισηγητής της Παγκόσμιας Μετεωρολογική Υπηρεσίας και πρόσθεσε: «Το ρεκόρ φαίνεται ότι συσχετίζεται πιθανότατα (βραχυπρόθεσμα) με αυτό που αποκαλούμε περιφερειακό φαινόμενο «foehn» στην περιοχή: μια  ταχεία θέρμανση του αέρα που καταλήγει σε μια πλαγιά/βουνό ». Η Ανταρκτική συγκαταλέγεται στις περιοχές του πλανήτη που θερμαίνονται ταχύτερα, με θερμοκρασίες που έχουν αυξηθεί σχεδόν 3 βαθμούς τα τελευταία 50 χρόνια. Περίπου 87% των παγετώνων κατά μήκος της δυτικής ακτής της Χερσονήσου έχουν «υποχωρήσει» τα τελευταία 50 χρόνια, με τον ρυθμό υποχώρησης να είναι πιο εντατικός τα τελευταία 12 χρόνια. Την Πέμπτη, μια μεγάλη τρύπα ανακαλύφθηκε στον παγετώνα Thwaites, η οποία θα μπορούσε να οδηγήσει σε  αύξηση της στάθμης της θάλασσας  μέχρι και 600 εκατοστά, εάν διαλυθεί τελείως, σύμφωνα με τον Independent. Οι επιστήμονες βρήκαν μια κοιλότητα κάτω από τον παγετώνα που είναι πολύ μεγαλύτερη από ό, τι νόμιζαν προηγουμένως. «Το μέγεθος της κοιλότητας είναι εκπληκτικό και καθώς λιώνει, αναγκάζει τον παγετώνα να υποχωρήσει», ανέφερε ο Pietro Mililo, επιστήμονας της NASA και επικεφαλής της έρευνας. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/206853/klimatiki-allagi-h-antarktiki-kategrapse-thermokrasia-rekor-ano-ton-18-vathmon-kelsioy
environment,www.cnn.gr,SOS από περιβαλλοντικές οργανώσεις για την καύση απορριμμάτων,"22:58 Δευτέρα, 17 Φεβρουαρίου 2020","Newsroom, CNN Greece","Οι  περιβαλλοντικές οργανώσεις  Οικολογική Εταιρεία Ανακύκλωσης, Μεσόγειος SOS, Greenpeace και WWF Ελλάς κρούουν τον κώδωνα του κινδύνου, τονίζοντας ότι η  καύση των απορριμμάτων  είναι ασύμβατη με τις αρχές της κυκλικής οικονομίας, ενώ αποτελεί μια περιβαλλοντικά και οικονομικά δαπανηρή και ήδη ξεπερασμένη μέθοδο. Όπως τονίζουν, μεταξύ άλλων, « η καύση εμποδίζει την επίτευξη των στόχων που έχει θέσει η Ελλάδα , είναι μία  πανάκριβη υπόθεση , ακυρώνει την επίτευξη των στόχων για τον περιορισμό των εκπομπών αερίων θερμοκηπίου και επισημαίνουν το έλλειμμα εμπιστοσύνης και ελέγχου της κοινωνίας προς την πολιτεία για τα ζητήματα διαχείρισης απορριμμάτων αναμένεται να αυξηθεί ακόμα περισσότερο, σε περίπτωση που αποφασίσουμε να προχωρήσουμε με την επιλογή της καύσης». «Οι περιβαλλοντικές οργανώσεις Οικολογική Εταιρία Ανακύκλωσης, Μεσόγειος SOS, Greenpeace και WWF Ελλάς καλούν την κυβέρνηση να σταματήσει εν τη γενέσει τις όποιες προσπάθειες σχεδιασμού μονάδων καύσης απορριμμάτων, που θα καταστήσουν τη χώρα μας δέσμια μιας περιβαλλοντικά και οικονομικά ασύμφορης μεθόδου, και αντ' αυτού να επικεντρωθεί στο  σχεδιασμό ενός σύγχρονου συστήματος διαχείρισης απορριμμάτων  που θα βασίζεται στην προληπτική μείωση των παραγόμενων απορριμμάτων, στην επαναχρησιμοποίηση και την όσο το δυνατόν καλύτερη ανακύκλωση», καταλήγουν. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/208024/sos-apo-perivallontikes-organoseis-gia-tin-kaysi-aporrimmaton
environment,www.cnn.gr,SOS για την Ανταρκτική: Η κλιματική αλλαγή προκαλεί «μη αναστρέψιμη» ζημιά,"12:32 Τετάρτη, 19 Φεβρουαρίου 2020","Newsroom, CNN Greece","Η  κλιματική αλλαγή  προκαλεί « μη αναστρέψιμο »  λιώσιμο πάγων  στην  Ανταρκτική , με τη  μείωση του διοξειδίου του άνθρακα  στην ατμόσφαιρα να θεωρείται η μόνη λύση για να επιβραδυνθεί αυτή η διαδικασία, προειδοποίησε η Αυστραλή επιστήμονας, Ζόι Τόμας. Η ανθρώπινη δραστηριότητα έχει εντείνει την  υπερθέρμανση  του πλανήτη, γεγονός που μπορεί να οδηγήσει στο  μαζικό λιώσιμο  των πάγων της Ανταρκτικής, εκτίμησε η Τόμας ερευνήτρια στο πανεπιστήμιο της Νέας Νότιας Ουαλίας, η οποία μαζί με μια ομάδα επιστημόνων δημοσίευσε πρόσφατα έρευνα για το φαινόμενο. «Αυτό που παρατηρούμε στο στρώμα πάγου της Δυτικής Ανταρκτικής είναι ότι  αρχίζει να λιώνει και όταν ξεπεραστεί ένα όριο, θα συνεχίσει να λιώνει  παρά τις προσπάθειές μας να το αντιστρέψουμε», υπογράμμισε. Η ομάδα στην οποία συμμετέχει η Τόμας θέλει να συνεχίσει τις έρευνές της για να καθορίσει  πόσο γρήγορα αντιδρά αυτό το στρώμα πάγου  στην αύξηση της θερμοκρασίας, κάτι που θα τη βοηθήσει να καταρτίσει ένα χρονοδιάγραμμα για το μέλλον. Στις 6 Φεβρουαρίου σε επιστημονική βάση στην Ανταρκτική  καταγράφηκε η υψηλότερη θερμοκρασία  που έχει παρατηρηθεί ποτέ στην περιοχή, 18,3 βαθμοί Κελσίου. Αν οι αυξημένες θερμοκρασίες επιμείνουν, ενδέχεται να προκαλέσουν μεγάλη άνοδο στη στάθμη της επιφάνειας της θάλασσας, γεγονός που θα αναγκάσει πολλούς πληθυσμούς να εγκαταλείψουν τα σπίτια τους. Η Τόμας εκτίμησε ότι το μόνο πράγμα που μπορεί να επιβραδύνει το λιώσιμο των πάγων είναι ο  περιορισμός του  διοξειδίου του άνθρακα  που εκλύεται στην ατμόσφαιρα.  «Μόλις δεσμευθούμε σε ένα μέλλον χωρίς διοξείδιο του άνθρακα, τότε θα μπορέσουμε να μιλήσουμε για πιθανούς τρόπους απομάκρυνσής του από την ατμόσφαιρα», πρόσθεσε. Παγόβουνο μεγέθους... Μάλτας αποκολλήθηκε από παγετώνα της Ανταρκτικής Σύμφωνα με τη μετεωρολογική υπηρεσία της Βρετανίας, οι  πυρκαγιές   που μαίνονταν επί μήνες στην Αυστραλία προκάλεσαν μία από τις  μεγαλύτερες ετήσιες αυξήσεις στη συγκέντρωση διοξειδίου του άνθρακα  στην ατμόσφαιρα από τότε που διατηρούνται αρχεία εδώ και 60 χρόνια. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/208197/sos-gia-tin-antarktiki-h-klimatiki-allagi-prokalei-mi-anastrepsimi-zimia
environment,www.cnn.gr,"Περιβάλλον: Εδώ και τώρα αλλαγή στο πλαστικό, «προστάζει» η ΕΕ","14:33 Δευτέρα, 10 Φεβρουαρίου 2020","Newsroom, CNN Greece","Σοκάρουν τα στοιχεία για την επιβάρυνση του περιβάλλοντος από το πλαστικό. Είναι χαρακτηριστικό πως το 80% των απορριμμάτων που καταλήγουν στους ωκεανούς είναι πλαστικά, ενώ σύμφωνα με στοιχεία του Κοινού Κέντρου Ερευνών (Top Marine Beach Litter Items in Europe, 2017), τα μισά από τα απορρίμματα που εντοπίζονται στις παραλίες της ΕΕ είναι πλαστικά μιας χρήσης! Οι Βρυξέλλες χαρακτηρίζουν «επείγουσα ανάγκη» την αντιμετώπιση των περιβαλλοντικών προβλημάτων που προέρχονται από τη λανθασμένη απόρριψη των πλαστικών υλών και ζητούν για αυτόν τον σκοπό να συνδράμουν οι εθνικές κυβερνήσεις, η βιομηχανία και οι τοπικές αρχές. Η Ευρωπαϊκή Ένωση αναπτύσσει τη στρατηγική της για το πλαστικό με έμφαση στην «κυκλική» προσέγγιση για τα πλαστικά απορρίμματα και στόχο τόσο τα οικονομικά οφέλη που επιφέρει όσο και την προστασία του περιβάλλοντος. Σε κάθε περίπτωση όμως, η προσέγγιση της ΕΕ δεν «τα βάζει» με το ίδιο το πλαστικό ως υλικό, καθώς αναγνωρίζεται ως ένας «πολύτιμος πόρος» και αναπόσπαστο μέρος της καθημερινής ζωής των πολιτών. Το πρόβλημα εντοπίζεται κατά κύριο λόγο στον τρόπο με τον οποίο γινόταν έως σήμερα η απόρριψη του πλαστικού -θεωρείται πλέον μεγάλη σπατάλη να απορρίπτεται στους χώρους υγειονομικής ταφής- αλλά και η αλόγιστη χρήση του σε συσκευασίες και προϊόντα μιας χρήσης. Επομένως, στόχος είναι η ενσωμάτωση των βέλτιστων πρακτικών σε όλους τους τομείς και για να συμβεί αυτό, απαιτείται συνεργασία όλων των εμπλεκόμενων μερών. Στο πλαίσιο της Ευρωπαϊκής Στρατηγικής για το πλαστικό, αλλά και του Ευρωπαϊκού Green Deal (Πράσινη Συμφωνία) που παρουσιάστηκε μόλις τον περασμένο Δεκέμβριο, η ΕΕ ανακοίνωσε στόχους για το άμεσο μέλλον, με τα κράτη-μέλη της να έχουν ήδη δεσμευτεί να τους επιτύχουν. Για παράδειγμα, από το επόμενο έτος, το 2021, τίθεται σε ισχύ η απαγόρευση για τα πλαστικά μαχαιροπίρουνα μιας χρήσης, τις μπατονέτες, τα καλαμάκια και τους αναδευτήρες ποτών από πλαστικό, ενώ «στο στόχαστρο» μπαίνουν και τα πλαστικά μπουκάλια: Τα κράτη μέλη θα πρέπει να πετύχουν τον στόχο για συλλογή του 90% το 2029, ενώ όλα τα αντικείμενα που αναφέρονται παραπάνω, θα πρέπει πλέον να προέρχονται τουλάχιστον κατά 25% από ανακυκλωμένο υλικό μέχρι το 2025 και κατά 30% μέχρι το 2030. Παράλληλα, θα ισχύει η αρχή «ο ρυπαίνων πληρώνει», βάσει της οποίας οι παραγωγοί έχουν την αυξημένη ευθύνη. Αυτό ισχύει και για τα αλιευτικά εργαλεία, γεγονός που ενδιαφέρει ειδικά την Ελλάδα, καθώς πλέον δεν θα επιβαρύνονται οι αλιείς με το κόστος συλλογής των απολεσθέντων στη θάλασσα εργαλείων. Σύμφωνα με την Ευρωπαϊκή Στρατηγική για το πλαστικό, έως το 2030: -Όλες οι πλαστικές συσκευασίες που διατίθενται στην ΕΕ θα είναι επαναχρησιμοποιήσιμες ή θα μπορούν να ανακυκλώνονται με οικονομικά αποδοτικό τρόπο. -Περισσότερα από τα μισά πλαστικά αποβλήτα που παράγονται στην Ευρώπη θα ανακυκλώνονται. -Η διαλογή και η ανακύκλωση θα έχουν τετραπλασιαστεί σε σύγκριση με το 2015, με αποτέλεσμα τη δημιουργία 200.000 νέων θέσεων εργασίας σε ολόκληρη την Ευρώπη. Σε κάθε περίπτωση, η σωστή και επιτυχημένη εφαρμογή όσων ορίζει η πολιτική της ΕΕ για το πλαστικό εξαρτάται σε μεγάλο βαθμό από τη συνεργασία του ιδιωτικού τομέα. Τα καλά νέα είναι πως σε ό,τι αφορά στην Ελλάδα, μεγάλες επιχειρήσεις έχουν ήδη ενσωματώσει στη στρατηγική τους για το άμεσο και το απώτερο μέλλον, αλλαγές που συντελούν προς αυτή την κατεύθυνση. Το παράδειγμα της Lidl Ελλάς , που είναι πρωτοπόρος στον τομέα αυτό, είναι ενδεικτικό. Πολύ πριν τις χρονολογίες-ορόσημα που έχει ορίσει η ΕΕ για την εφαρμογή των νέων κανόνων, η Lidl Ελλάς είχε ξεκινήσει να κάνει πράξη πολλούς από αυτούς. Είναι πολύ χαρακτηριστικό το τι συνέβη με την κατάργηση της πλαστικής σακούλας μίας χρήσης, που εφαρμόστηκε στα καταστήματα της αλυσίδας από το 2017: Προέκυψαν 842 τόνοι λιγότερο πλαστικό! Είναι επίσης σημαντικό να αναφερθεί πως η ανθεκτικότερη σακούλα πολλαπλών χρήσεων που χρησιμοποιούν οι πελάτες της Lidl Ελλάς, προέρχεται από ανακυκλωµένα υλικά κατά 80%, είναι 100% ανακυκλώσιµη και µπορεί να μεταφέρει βάρος 10 κιλών. Επιπλέον, η κατάργηση της περιμετρικής σακούλας στις συσκευασίες των χαρτικών στην παλέτα, είχε ως αποτέλεσμα 475 τόνους λιγότερο πλαστικό από το τέλος του 2017. Αξίζει απλώς να σημειώσουμε πως μικρές αλλά ουσιαστικές αλλαγές στην παραγωγή των πλαστικών μπουκαλιών αποφέρουν ετησίως πάνω από 100 τόνους λιγότερο πλαστικό. Συγκεκριμένα, από τη μείωση του πάχους των πλαστικών μπουκαλιών αναψυκτικού προκύπτουν ετησίως 65 τόνοι, ενώ 42 τόνοι κάθε χρόνο προέρχονται από τη μείωση του βάρους στο καπάκι του εμφιαλωμένου νερού. Εξίσου σημαντικό είναι το γεγονός πως πρώτα στην αλυσίδα καταστημάτων της Lidl Ελλάς, καταργήθηκαν οριστικά όλα τα πλαστικά μιας χρήσης, ενώ τα πλαστικά καλαμάκια έχουν αντικατασταθεί από χάρτινα και βιοδιασπώμενα. Μάλιστα, ήδη η εταιρεία έχει εγκαταστήσει εννέα κέντρα ανταποδοτικής ανακύκλωσης, είναι χορηγός στα δύο πρώτα πάρκα περιβαλλοντικής εκπαίδευσης και συμμετέχει στη διεθνή στρατηγική για το πλαστικό, με το όνομα REset Plastic . Έτσι, η Lidl Ελλάς μέχρι το 2025 δεσμεύεται για 20% λιγότερο πλαστικό στις συσκευασίες προϊόντων ιδιωτικής ετικέτας, που παράλληλα θα είναι 100% ανακυκλώσιμες. Στο πλαίσιο της πρωτοβουλίας REset Plastic, που είναι μια ολιστική, διεθνής στρατηγική, έχουν αναπτυχθεί πέντε τομείς δράσης: Η αποφυγή, ο (επανα)σχεδιασμός, η ανακύκλωση, η απομάκρυνση και η έρευνα και καινοτομία. Έτσι μειώνεται η χρήση του πλαστικού και κλείνει ο κύκλος στο πλαίσιο της κυκλικής οικονομίας. Τι σημαίνουν όλα τα παραπάνω; Πως η Lidl Ελλάς πρωτοπορεί και κάνει πράξη την ευρωπαϊκή στρατηγική για το πλαστικό έγκαιρα και ολοκληρωτικά, προστατεύοντας το περιβάλλον και δίνοντας νέα ώθηση στην οικονομία. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/207118/perivallon-edo-kai-tora-allagi-sto-plastiko-prostazei-i-ee
environment,www.cnn.gr,Παγόβουνο μεγέθους... Μάλτας αποκολλήθηκε από παγετώνα της Ανταρκτικής,"15:01 Πέμπτη, 13 Φεβρουαρίου 2020","Newsroom, CNN Greece","Μια ιστορία για έναν  παγετώνα   που αλλάζει μορφή και μάζα στην άκρη του κόσμου,  απειλώντας να αυξήσει τη στάθμη των ωκεανών  και ενδεχομένως να συμβάλει σε  ανείπωτες περιβαλλοντικές αλλαγές . Ακούγεται οικείο; Αυτό συμβαίνει γιατί πιθανότατα είναι. Αλλά αν δεν δώσατε προσοχή πριν, ίσως αξίζει να το κάνετε τώρα. Ένα  παγόβουνο  έχει σπάσει στον παγετώνα Pine Island Glacier (PIG) στην άκρη της  Ανταρκτικής , σύμφωνα με δορυφορικές εικόνες που ελήφθησαν την Τρίτη από την Ευρωπαϊκή Διαστημική Υπηρεσία (ESA). Αν και ο παγετώνας του Pine Island (PIG) στη δυτική Ανταρκτική φαίνεται να χάνει πάγο τα τελευταία 25 χρόνια, ο ρυθμός με τον οποίο υποχωρεί πλέον, έχει επιταχυνθεί σε μεγάλο βαθμό, γεγονός που επιβεβαιώνεται και από εικόνες που δημοσιοποίησε η  Ευρωπαϊκή Διαστημική Υπηρεσία . Οι εικόνες καταγράφουν μια χρονική περίοδο από τον Φεβρουάριο του 2019 έως τον Φεβρουάριο του 2020, με την τελευταία εικόνα να παρουσιάζει τον παγετώνα στις 10 Φεβρουαρίου. Ο συγκεκριμένος παγετώνας έχει  μέγεθος 300 κυβικά  χιλιόμετρα - σχεδόν ίσος με την Ατλάντα ή τη Μάλτα - και έχει διαπιστωθεί πως πάνω του έχουν δημιουργηθεί ρωγμές, οι οποίες συνεχίζουν να μεγαλώνουν και να αυξάνονται, έως ότου μεγάλα κομμάτια του παγετώνα, αποκολλούνται. Το μεγαλύτερο από αυτά τα κομμάτια έχει ονομαστεί  B-49 .  ​Η Ευρωπαϊκή Διαστημική Υπηρεσία εκτιμά πως το μέτωπο του παγετώνα, το οποίο έχει πάχος -κατά μέσο όρο- 500 μέτρα,  θα συνεχίσει να χάνει κομμάτια πάγου με αυξανόμενο ρυθμό. «Αυτό που βλέπετε είναι εξίσου τρομακτικό και όμορφο» , δήλωσε στο  CNNi  ο  Μάρκ Ντρινκγουότερ , επικεφαλής της Διεύθυνσης Επιστημών της Γης, της Ευρωπαϊκή Διαστημική Υπηρεσία (ESA).  «Είναι ξεκάθαρο από αυτές τις εικόνες ότι ο παγετώνας του Pine Island ανταποκρίνεται δραματικά στην  κλιματική αλλαγή », πρόσθεσε.  The Pine Island glacier in  #Antarctica  ?? has finally calved, creating many large icebergs!  Check out these  #Sentinel1  ️?? captures from yesterday 09 Feb., last week 05 Feb. and 01 Oct., 4 months ago, when large cracks became apparent.  pic.twitter.com/iubE8JffVR February 10, 2020 Το Pine Island Glacier, μαζί με τον γείτονα Thwaites Glacier, λειτουργούν αποτελεσματικά ως αρτηρίες που συνδέουν τονπάγο της Δυτικής Ανταρκτικής με τον ωκεανό.Το λιώσιμο του παγετώνα PIG και του γειτονικού παγετώνα Thwaites, μπορεί να αυξήσει την στάθμη της θάλασσας παγκοσμίως κατά 1,2 μέτρα, σύμφωνα με τη NASA.  9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: «Από τις αρχές της δεκαετίας του 1990, η ταχύτητα πάγου του Pine Island έχει αυξηθεί δραματικά σε τιμές που υπερβαίνουν τα 10 μέτρα την ημέρα», δήλωσε ο διαστημικός οργανισμός σε δελτίο Τύπου. Στις εικόνες ραντάρ της αποστολής  Copernicus Sentinel-1 , αποτυπώνεται η εξέλιξη των δύο αναδυόμενων ρωγμών στο παγετώνα του Pine Island. «Το πλωτό μέτωπο του πάγου, το οποίο έχει μέσο πάχος περίπου 500 μέτρων, έχει επωμιστεί τις συνέπειες μίας σειράς γεγονότων κατά τα τελευταία 30 χρόνια, μερικά από τα οποία άλλαξαν απότομα το σχήμα και τη θέση του πάγου», δήλωσε η ESA. Οι αλλαγές στον παγετώνα έχουν χαρτογραφηθεί από τους δορυφόρους που έχουν κατασκευαστεί από την Ευρωπαϊκή Διαστημική Υπηρεσία από τη δεκαετία του '90. Την περασμένη εβδομάδα,καταγράφηκε στηνΑνταρκτικήηθερμοκρασία ρεκόρ των 18,3 βαθμών Κελσίου, η θερμότερη θερμοκρασία που έχει καταγραφεί ποτέ, σχεδόν έναν βαθμό υψηλότερα από το προηγούμενο ρεκόρ, σύμφωνα με τους ερευνητές.  The Argentine research base Esperanza, on the northern tip of  #Antarctic  Peninsula, saw a new record temperature of 18.3°C today (old one 17.5°C on 24 March 2015), per  @SMN_Argentina .  Details of previous record at  https://t.co/19Un83mmHn #ClimateChange   pic.twitter.com/ZKvzr765Am February 6, 2020 Η Ανταρκτική συγκαταλέγεται στις περιοχές του πλανήτη που θερμαίνονται ταχύτερα, με θερμοκρασίες που έχουν αυξηθεί σχεδόν 3 βαθμούς τα τελευταία 50 χρόνια.Περίπου 87% των παγετώνων κατά μήκος της δυτικής ακτής της Χερσονήσου έχουν «υποχωρήσει» τα τελευταία 50 χρόνια, με τον ρυθμό υποχώρησης να είναι πιο εντατικός τα τελευταία 12 χρόνια. «Η άνοδος της στάθμης της θάλασσας μπορεί να έχει τεράστιες οικονομικές και κοινωνιακές επιπτώσεις», προειδοποίησε ο Ντρινκγουότερ. Με πληροφορίες από  An iceberg nearly the size of Atlanta just broke off a glacier in Antarctica, by Dominic Rech , CNN Διαβάστε επίσης Τεράστια τρύπα του όζοντος εντοπίστηκε πάνω από την Αρκτική  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/207491/pagovoyno-megethoys-oso-i-malta-apokollithike-apo-pagetona-tis-antarktikis
environment,www.cnn.gr,Heritage on the Edge: Αυτά τα μνημεία απειλούνται από την κλιματική αλλαγή,"13:53 Τρίτη, 18 Φεβρουαρίου 2020","Newsroom, CNN Greece","Βάση δεδομένων στο διαδίκτυο για τα  Μνημεία Παγκόσμιας Πολιτιστικής Κληρονομιάς της UNESCO  που  απειλούνται από την  κλιματική αλλαγή  δημιούργησε το Διεθνές Συμβούλιο Μνημείων και Τοποθεσιών (ICOMOS) σε συνεργασία με τη  Google   και τη μη κερδοσκοπική οργάνωση τρισδιάστατης καταγραφής και αρχειοθέτησης CyArk. Στο portal, Heritage on the Edge, παρουσιάζονται τα τεράστια  γλυπτά στο Νησί του Πάσχα Εδιμβούργο αρχαία τεμένη στη Μπαγκεράτ πόλη-λιμάνι Κίλουα Κισιουάνι Τσαν Τσαν Στη βάση δεδομένων αναλύεται η  ιστορία  κάθε τοποθεσίας με φωτογραφίες, μοντέλα 3-D και συνεντεύξεις με ειδικούς και κατοίκους. Οι  επιπτώσεις της κλιματικής αλλαγής  στις πέντε τοποθεσίες κυμαίνονται από τη διάβρωση που προκαλείται από την πρόσκρουση κυμάτων και το ράπισμα ανέμων έως την άνοδο της στάθμης της θάλασσας που απειλεί τη συνοχή των βράχων, την οξίνιση των ωκεανών και τις καταρρακτώδεις βροχές. «Ο πολιτισμός και η κληρονομιά είναι  σημαντικά για τους ανθρώπους » γράφει ο Άντριου Ποτς, συντονιστής της Ομάδας Εργασίας για την Κλιματική Αλλαγή και την Κληρονομιά του ICOMOS, σε blog post της εφαρμογής Google Arts & Culture. «Και όταν συζητάτε για την αλλαγή του κλίματος, είναι μια συζήτηση για τον πολιτισμό, μία συζήτηση για τους ανθρώπους» προσθέτει. «Η κλιματική αλλαγή είναι  κάτι που φοβίζει πολλούς ανθρώπους , αλλά υπάρχει ελπίδα» αναφέρει ο Μιλάγκρος Φλόρες από το ICOMOS στο Heritage on the Edge. «Πρόκειται για τη συνειδητοποίηση ότι πρέπει να είμαστε σε εγρήγορση. Να καταλάβουμε ότι αυτή είναι η στιγμή να αναλάβει ο καθένας τον δικό του ρόλο, έτσι ώστε όλοι να βάλουν τον σπόρο τους σε αυτή τη μεγάλη προσπάθεια» σημειώνει. Οι χρήστες μπορούν να περιηγηθούν σε φωτογραφίες, να ακούσουν  ηχητικά αρχεία , να διαβάσουν ιστορίες και να εξερευνήσουν τις τοποθεσίες. Ορισμένες σελίδες, όπως αυτή για την πρωτεύουσα της Σκωτίας, το Εδιμβούργο, περιλαμβάνουν ακόμη διαδραστικά γραφικά. Το  Heritage on the Edge  προσφέρει επίσης δύο «pocket galleries» επαυξημένης πραγματικότητας που απεικονίζουν το τετράγωνο τζαμί του Μπαγκεράτ και το το φρούριο Gereza στην Kilwa Kisiwani. Κάθε συλλογή διαθέτει έναν  σύντομο οδηγό  με επισήμανση των σημείων επιδείνωσης που συνδέονται με την κλιματική αλλαγή. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/208055/heritage-on-the-edge-ayta-ta-mnimeia-apeiloyntai-apo-tin-klimatiki-allagi
environment,www.cnn.gr,Δωρεά - μαμούθ από τον Τζεφ Μπέζο κατά της κλιματικής αλλαγής ,"12:57 Τρίτη, 18 Φεβρουαρίου 2020","Newsroom, CNN Greece","Αποστομωτική απάντηση στους επικριτές του, για  ελλιπή περιβαλλοντική ευαισθησία , δίνει ο  πλουσιότερος  άνθρωπος του κόσμου,  Τζεφ Μπέζος , μετά την ανακοίνωση ότι θα διαθέσει  10 δισεκατομμύρια δολάρια  από την προσωπική του περιουσία για τη δημιουργία ενός  ιδρύματος  που θα συμβάλει στη  μάχη  εναντίον της  κλιματικής αλλαγής .  Amazon «Ταμείου Μπέζος για τη Γη» Instagram «για αρχή» Το ποσό αυτό αντιπροσωπεύει το 7,7% της προσωπικής περιουσίας του, η οποία υπολογίζεται από το Forbes σε  130 δισεκατομμύρια δολάρια . «Αυτή η παγκόσμια πρωτοβουλία θα χρηματοδοτήσει  επιστήμονες, αγωνιστές, μη κυβερνητικές οργανώσεις  -δηλαδή κάθε προσπάθεια που έχει πραγματικά τη δυνατότητα να βοηθήσει στη διαφύλαξη και την προστασία του φυσικού κόσμου», πρόσθεσε ο επικεφαλής της Amazon.          Today, I’m thrilled to announce I am launching the Bezos Earth Fund.⁣⁣⁣ ⁣⁣⁣ Climate change is the biggest threat to our planet. I want to work alongside others both to amplify known ways and to explore new ways of fighting the devastating impact of climate change on this planet we all share. This global initiative will fund scientists, activists, NGOs — any effort that offers a real possibility to help preserve and protect the natural world. We can save Earth. It’s going to take collective action from big companies, small companies, nation states, global organizations, and individuals. ⁣⁣⁣ ⁣⁣⁣ I’m committing $10 billion to start and will begin issuing grants this summer. Earth is the one thing we all have in common — let’s protect it, together.⁣⁣⁣ ⁣⁣⁣ - Jeff Η δημοσίευση κοινοποιήθηκε από το χρήστη   Jeff Bezos  (@jeffbezos) στις  Ο ίδιος διευκρίνισε πως οι πρώτες επιδοτήσεις θα χορηγηθούν φέτος το  καλοκαίρι . «Μπορούμε να σώσουμε τη Γη», υπογράμμισε σ' αυτό το μήνυμά του που συνοδεύεται από μια φωτογραφία του πλανήτη. Ζήτησε να αναληφθεί « συλλογική δράση  από τις μεγάλες και τις μικρές  επιχειρήσεις , τα  κράτη , τους παγκόσμιους  οργανισμούς  και τα  άτομα ». «Θέλω να εργασθώ μαζί με άλλους για να αυξήσουμε τα γνωστά μέσα και επίσης να αναζητήσουμε νέους τρόπους αγώνα κατά των καταστροφικών επιπτώσεων της κλιματικής αλλαγής», ανέφερε ο Τζεφ Μπέζος. «Η Γη είναι το μοναδικό πράγμα που έχουμε όλοι κοινό. Ας την προστατεύσουμε μαζί», καταλήγει το μήνυμά του.  6 Photos: 6 Photos: 6 Photos: 6 Photos: 6 Photos: 6 Photos: Η ανακοίνωση αυτή έρχεται 20 ημέρες αφού 300 εργαζόμενοι της Amazon υπέγραψαν επικρίσεις εναντίον του ομίλου τους, ιδιαίτερα όσον αφορά την περιβαλλοντική πολιτική του. Η ομάδα Εργαζόμενοι της Amazon για  Κλιματική Δικαιοσύνη (Amazon Employees for Climate Justice, AECJ) πιέζει την επιχείρηση να προχωρήσει περισσότερο στο σχέδιό της υπέρ του περιβάλλοντος που ανακοινώθηκε με τυμπανοκρουσίες τον Σεπτέμβριο. Ο Τζέφ Μπέζος είχε τότε υποσχεθεί πως η Amazon θα επιτύχει την ουδετερότητα άνθρακα το 2040, 10 χρόνια νωρίτερα από τις δεσμεύσεις στο πλαίσιο της συμφωνίας του Παρισιού. Η Amazon, η οποία οικοδόμησε την επιτυχία της πάνω σ' ένα τεράστιο επιμελητειακό δίκτυο οδικών μεταφορών για να εξασφαλίζει την όλο και ταχύτερη παράδοση των προϊόντων της, είναι ένας μεγάλος παραγωγός αερίων που προκαλούν το φαινόμενο του θερμοκηπίου, των κύριων υπεύθυνων για την κλιματική αλλαγή. Οι διακομιστές της Amazon είναι επίσης πολύ ενεργοβόροι . Σύμφωνα με την ηλεκτρονική πλατφόρμα Climate Watch , οι 44,4 εκατομμύρια τόνοι ισοδυνάμου CO2 που παράγονται κάθε χρόνο από την Amazon αντιπροσωπεύουν λίγο περισσότερο από το 10% των συνολικών ετήσιων εκπομπών της Γαλλίας. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/208081/dorea-mamoyth-apo-ton-tzef-mpezo-gia-tin-antimetopisi-tis-klimatikis-allagis
environment,www.cnn.gr,Καστοριά: Ξεπάγωσε η λίμνη και αποκαλύφθηκαν δεκάδες νεκρά πουλιά,"13:54 Πέμπτη, 13 Φεβρουαρίου 2020","Newsroom, CNN Greece","Μαρτυρικό θάνατο  από κομμάτια διχτυών που μπλέκονται στα πόδια και στις φτερούγες τους, βρήκαν δεκάδες πουλιά στη  λίμνη  Καστοριάς , που εντοπίστηκαν νεκρά μετά το ξεπάγωμα των νερών. «Τον τελευταίο μήνα, μετά το ξεπάγωμα της λίμνης,  γίναμε μάρτυρες ενός αποκαρδιωτικού θεάματος  στη λίμνη μας. Πάρα πολλά πουλιά- αρκετά από αυτά ανήκουν στην κατηγορία των προς εξαφάνιση ειδών, όπως οι αργυροπελεκάνοι και οι λαγγόνες- βρέθηκαν νεκρά ή παγιδευμένα από πετονιές ή από δίχτυα, που οι επαγγελματίες και οι ερασιτέχνες ψαράδες αφήνουν στην παρόχθια βλάστηση ή απορρίπτουν στην λίμνη», καταγγέλλουν, σε ανακοίνωσή τους, τα μέλη της Εταιρίας Προστασίας Περιβάλλοντος Καστοριάς. «Τα αλιευτικά εργαλεία αποτελούν  παγίδες θανάτου  για πουλιά αλλά και για άλλα άγρια ζώα, όπως οι βίδρες, καθώς μπερδεύονται μ' αυτά, δεν μπορούν να ελευθερωθούν από τον βρόγχο που δημιουργείται και βρίσκουν επώδυνο θάνατο ή οδηγούνται σε αναπηρίες λόγω ακρωτηριασμού των ποδιών τους», εξηγεί στο ΑΠΕ-ΜΠΕ ο Νίκος Παναγιωτόπουλος από την Εταιρία Προστασίας Περιβάλλοντος Καστοριάς. Προσθέτει, παράλληλα, ότι περιμετρικά, στις όχθες της λίμνης, μπορεί να υπάρχουν αυτή την περίοδο μέχρι και  10 πουλιά κρεμασμένα νεκρά , ψηλά σε δέντρα. «Ειδικά το κρυσταλιζέ δίχτυ ψαρέματος, που είναι λεπτόκλωνο και σχεδόν ""αόρατο"" και απαγορεύεται η χρήση του, είναι τρομερά επικίνδυνο για όλα τα ζώα καθώς δεν έχουν καμία δυνατότητα να ξεφύγουν. Τα μεγαλύτερα δε πουλιά, μπορούν μεν να απεγκλωβιστούν αλλά σέρνουν μαζί τους κομμάτια από το δίχτυ που σκαλώνουν σε διάφορα μέρη», τονίζει ο κ. Παναγιωτόπουλος. Στην ανακοίνωσή της, η Εταιρία Προστασίας Περιβάλλοντος Καστοριάς καλεί όλους τους αλιείς, «να φροντίζουν  να μην απορρίπτουν πετονιές και δίχτυα  μέσα στην λίμνη ή στην ακτή και τους ερασιτέχνες αλιείς να φροντίζουν, όταν ψαρεύουν κάτω από δέντρα, να προσέχουν με τις πετονιές τους γιατί όταν μένουν πάνω στο δένδρο τα πουλιά μπλέκονται σε αυτές». «Η συμπεριφορά μας προς την άγρια φύση είναι δείγμα του πολιτισμού μας και η θέα των κρεμασμένων νεκρών ζώων είναι ένα δυσάρεστο θέαμα σε μια πόλη που ένα κομμάτι της τουριστικής κίνησης σχετίζεται με την λίμνη», καταλήγει η ανακοίνωση. Διαβάστε επίσης Κορωνοϊός: Στους 115 οι νεκροί στην Ελλάδα - Κατέληξε 74χρονος στο ΑΧΕΠΑ Κορωνοϊός: Ακόμη μία νεκρή στη χώρα μας Τραγωδία στην Καστοριά: Νεκρός 17χρονος από ηλεκτροπληξία",https://www.cnn.gr/news/perivallon/story/207510/kastoria-xepagose-i-limni-kai-apokalyfthikan-dekades-nekra-poylia
environment,www.cnn.gr,Staramakia: Το Κιλκίς στη μάχη για την προστασία του περιβάλλοντος - Έφτιαξαν καλαμάκια από σιτάρι,"10:14 Σάββατο, 22 Φεβρουαρίου 2020","Newsroom, CNN Greece","Εκατό χιλιάδες μοναδικά καλαμάκια από σιτάρι , αποτελούν την πρώτη μεγάλη ποσότητα από « staramakia », που παρήγαγε, πριν από λίγες μέρες,  Κοινωνική Συνεταιριστική Επιχείρηση  (ΚΟΙΝΣΕΠ) στο  Κιλκίς , αξιοποιώντας το υποπροϊόν μιας καλλιέργειας που είναι ευρέως διαδεδομένη στην περιοχή. Έχοντας ως ορμητήριο ένα κτήριο στο Μεταλλικό Κιλκίς, όπου εγκατέστησαν τη μονάδα παραγωγής, τα μέλη της ΚΟΙΝΣΕΠ κάνουν πλέον πράξη μια  ιδέα με οικολογικό και κοινωνικό πρόσημο , στο πλαίσιο και των αρχών της κυκλικής οικονομίας. Μέσα από την ΚΟΙΝΣΕΠ,  άνεργοι Έλληνες και πρόσφυγες  στο Κιλκίς βρήκαν εργασία αλλά και ένα νέο όραμα για τον τόπο τους, που «χτυπήθηκε» ανελέητα από την οικονομική κρίση. Πλέον, εννέα άτομα που απαρτίζουν την ΚΟΙΝΣΕΠ και άλλοι τέσσερις εργαζόμενοι, στον χώρο μιας πρώην βιοτεχνίας που είχε μείνει ανοίκιαστος για παραπάνω από 15 χρόνια, « εμφυσούν »,  μέσα από τα καλαμάκια σταριού ,  το όραμά τους . «Δεν είναι μόνο ένα καλαμάκι, είναι ένα προϊόν που προέρχεται από την τοπική παραγωγή, που μπορεί να καλύψει μέρος της ζήτησης στην Ελλάδα, που δίνει θέσεις εργασίας στο Κιλκίς και αποτελεί μέρος μιας κίνησης κυκλικής οικονομίας, αφού έχουμε ζητήσει από τις καφετέριες του Κιλκίς, να μας δίνουν το υπόλειμμα του καφέ κι εμείς ως αντάλλαγμα, να τους δίνουμε δωρεάν ""staramakia""», εξηγεί στο ΑΠΕ-ΜΠΕ ο Στέφανος Καμπέρης. Ήδη, σε συνεργασία με την ομάδα Food Treasure,  έχουν συλλεχθεί περίπου 400 κιλά υπολειμμάτων καφέ , με στόχο να αναμειχθούν σε λέβητα βιομάζας με υπολείμματα της παραγωγικής διαδικασίας από τα «staramakia» και να παράγουν τη θερμική ενέργεια της βιοτεχνίας. Γενικότερα, από τα παραγόμενα σιτάρια,  η ταξιανθία αλέθεται και γίνεται αλεύρι  και το υπόλοιπο μέρος, είτε απορρίπτεται είτε χρησιμοποιείται ως ζωοτροφή. «Φέτος όμως, πήραμε το υποπροϊόν, το υπόλοιπο δηλαδή μέρος, από 10 θερισμένα στρέμματα συμβατικής καλλιέργειας και υπολογίζουμε να φτιάξουμε 600.000 φυσικά καλαμάκια που μπορούν να αντικαταστήσουν τα πλαστικά», εξηγεί ο κ. Καμπέρης. «Στα θετικά που έχει το ""staramaki""», προσθέτει, «αποτελεί το γεγονός ότι  η μη πορώδης του επιφάνεια δεν μουλιάζει , ούτε με ζεστό ούτε με κρύο νερό και άρα, μπορεί να μείνει στον καφέ επί ώρες, σε αντίθεση με τα χάρτινα καλαμάκια που κυκλοφορούν στην αγορά προς αντικατάσταση του πλαστικού». Είναι ενδεικτικό ότι στην Κίνα, που έχουν καλαμάκι από σιτάρι, δεν μπορεί να χρησιμοποιηθεί για τις ανάγκες της ελληνικής αγοράς με την... πολύωρη κατανάλωση φραπέ, αφού η ποικιλία του ασιατικού σταριού είναι πολύ λεπτή και μουλιάζει εύκολα. Στη μονάδα παραγωγής, τα καλάμια καθαρίζονται,  αποστειρώνονται ,  ξεπλένονται ,  στεγνώνονται , περνώντας από τέσσερις ελέγχους ποιότητας, με όλες σχεδόν τις εργασίες να γίνονται με τα χέρια. Σκυμμένος, πάνω στον πάγκο διαλογής, κόβοντας στο απαιτούμενο ύψος τα καλάμια, εργάζεται και ο 24χρονος Αμπντούλ, πρόσφυγας από τη Συρία, που βρίσκεται τα τελευταία τέσσερα χρόνια στην Ελλάδα. «Θέλω να μείνω εδώ,  οι άνθρωποι στο Κιλκίς είναι υπέροχοι  και με τη δουλειά αυτή έχω ένα μέλλον», λέει στο ΑΠΕ-ΜΠΕ ο νεαρός πρόσφυγας, ο οποίος φοιτά σε ελληνικό σχολείο, ενώ η Ντίνα Σιάκα από το Κιλκίς, που δουλεύει προς το παρόν εθελοντικά, θεωρεί ότι το μεγαλόπνοο αυτό εγχείρημα θα δώσει ώθηση στην οικονομία του τόπου. Άλλωστε, η μέχρι τώρα ανταπόκριση στην ιδέα για το μοναδικό αυτό καλαμάκι, είναι εντυπωσιακή καθώς, σύμφωνα με τον κ. Καμπέρη, «μας έχουν καλέσει από όλη την Ελλάδα και  μας έχουν ζητήσει 280 εκατομμύρια  "" staramakia ""»! Η ΚΟΙΝΣΕΠ όμως, προς το παρόν, μπορεί να ανταποκριθεί μόνο σε  προωθητικές ενέργειες , όπως μιας μεγάλης εταιρείας, που παρήγγειλε 100.000 τεμάχια και άλλα 4.000 καλαμάκια που ζήτησε η Ευρωπαϊκή Ενωτική Αριστερά - Βόρεια Πράσινη Αριστερά στο Ευρωκοινοβούλιο (Gue/NGL). «Σκεφτείτε ότι επειδή όλη η διαδικασία γίνεται στο χέρι, το κόστος παραγωγής για ένα μόνο ""staramaki"" είναι 13 λεπτά», διευκρινίζει ο κ. Καμπέρης, προσθέτοντας ότι το καλαμάκι, αν πλυθεί από τον καταναλωτή και στεγνώσει, μπορεί να επαναχρησιμοποιηθεί. Η  συσκευασία  που θα περιέχει τα «staramakia» ήταν ένα ζήτημα που απασχόλησε και συνεχίζει τα απασχολεί τα μέλη της ΚΟΙΝΣΕΠ. Η λύση που προκρίνουν για τις εμπορικές συσκευασίες είναι τα χάρτινα κουτιά, ενώ μέλος τους, που κατάγεται από τη Δοϊράνη, πρότεινε ένα προϊόν που αφθονεί στην περιοχή, τα καλάμια! «Μαζέψαμε καλάμια με μεγάλη διάμετρο, τα αποστειρώσαμε και τα μετατρέψαμε σε θήκες, ως μία πειραματική συσκευασία για την παρουσίαση του προϊόντος μας. Εντούτοις, για να καλύψουμε τις ανάγκες της αγοράς, δεν αρκούν τα καλάμια όλης της λίμνης!», σημειώνει ο εμπνευστής της ιδέας Αντώνης Βουρδογιάννης. Τα πλάνα ανάπτυξης της ΚΟΙΝΣΕΠ περιλαμβάνουν, μεταξύ άλλων, την  καλλιέργεια και αξιοποίηση σιταριού  και σε άλλες περιοχές ώστε να μην υπάρχουν συγκεντρωτικές παραγωγικές μονάδες. Παράλληλα, έχουν δημιουργήσει φόρμουλα με τα ειδικά χαρακτηριστικά που πρέπει να διαθέτει το καλάμι που τους ενδιαφέρει ώστε, αν τα πληροί όλα, να το αγοράζουν στην μέγιστη τιμή των 40 ευρώ το στρέμμα. Συμπαραστάτες στο εγχείρημά τους έχουν τους οργανισμούς, «Choose Love», «GWBF» και «Shapiro Foundation», οι οποίοι έχουν συνεισφέρει συνολικά  55.000 δολάρια . Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/208557/staramakia-to-kilkis-sti-maxi-gia-tin-prostasia-toy-perivallontos-eftiaxan-kalamakia-apo-sitari
environment,www.cnn.gr,Κλιματική αλλαγή: Οι μισές παραλίες της Ελλάδας κινδυνεύουν με εξαφάνιση ,"22:49 Δευτέρα, 02 Μαρτίου 2020","Newsroom, CNN Greece","Σχεδόν οι μισές αμμώδεις  παραλίες   της  Ελλάδας  και γενικότερα του  πλανήτη , πολλές από τις οποίες βρίσκονται σε πυκνοκατοικημένες περιοχές, μπορεί να έχουν εξαφανιστεί έως το τέλος του αιώνα,  το 2100,  αν συνεχιστεί η  κλιματική αλλαγή  με το σημερινό ρυθμό. Τουλάχιστον μία στις δέκα ελληνικές παραλίες με  άμμο  μπορεί να έχει εξαφανιστεί έως τα μέσα του αιώνα μας ( 2050 ). Αυτή είναι η δυσοίωνη εκτίμηση μιας νέας μελέτης του Κοινού Κέντρου Ερευνών (JRC) της Ευρωπαϊκής Επιτροπής, με επικεφαλής έναν Έλληνα επιστήμονα. Οι ερευνητές, με επικεφαλής τον  Μιχάλη Βουσδούκα  του  Joint Research Centre  στην Ίσπρα της Ιταλίας, που έκαναν τη σχετική δημοσίευση στο περιοδικό για θέματα κλιματικής αλλαγής «Nature Climate Change», ανέλυσαν  δορυφορικές εικόνες,  οι οποίες αποκαλύπτουν τη  διαχρονική   αλλαγή  που έχει συμβεί στις παραλίες μετά το  1984 . Με βάση αυτά τα ιστορικά στοιχεία, η μελέτη κάνει προβολή των εξελίξεων στο μέλλον με βάση δύο διαφορετικά σενάρια κλιματικής αλλαγής. Όπως δήλωσε στο ΑΠΕ-ΜΠΕ ο κ.Βουσδούκας, «για την  Ελλάδα  προβλέπουμε την απώλεια του  40% έως 50% των παραλιών με άμμο  έως το τέλος του αιώνα μας και το 10% έως 13% έως το 2050. Μεταξύ των περιοχών όπου προβλέπεται η μεγαλύτερη διάβρωση των αμμωδών παραλιών, είναι ο Κόλπος Καλλονής στη Λέσβο, η Νότια Λήμνος, ο Πύργος, η Νότια Αττική, ο Θερμαϊκός Κόλπος, η Δυτική Θράκη και πολλές νότιες παραλίες στις Κυκλάδες». Το επιστημονικό μοντέλο λαμβάνει υπόψη του  γεωλογικούς  και  ανθρωπογενείς παράγοντες,  καθώς επίσης την αναμενόμενη άνοδο της στάθμης των θαλασσών εξαιτίας της μελλοντικής ανόδου της θερμοκρασίας, όπως επίσης τη διάβρωση του εδάφους από καταιγίδες και άλλα ακραία καιρικά φαινόμενα.  50% των παραλιών με άμμο 2100. Από άποψη μήκους παραλιών που κινδυνεύουν με εξαφάνιση, η Αυστραλία κινδυνεύει περισσότερο, καθώς απειλούνται σχεδόν 12.000 χιλιόμετρα με άμμο. Άλλες χώρες επίσης μπορεί να έχουν  μεγάλες απώλειες , όπως ο  Καναδάς , η  Χιλή , το  Μεξικό , η  Κίνα  και οι  ΗΠΑ . Σήμερα,οι αμμώδεις παραλίες καταλαμβάνουν πάνω από το  ένα τρίτο της παγκόσμιας ακτογραμμής  και έχουν μεγάλη κοινωνικο-οικονομική σημασία ως πόλοι οικονομικής-τουριστικής ανάπτυξης και αναψυχής. Επίσης αυτές οι παραλίες παρέχουν φυσική προστασία των ακτών από καταιγίδες και κυκλώνες. Εκτός του Μ. Βουσδούκα, απόφοιτου του Τμήματος Χημικών Μηχανικών του Αριστοτελείου Πανεπιστημίου Θεσσαλονίκης (2002), με διδακτορικό στη μορφοδυναμική των ακτών και από το 2015 καθηγητή του Τμήματος Ωκεανογραφίας και Θαλάσσιων Επιστημών του Πανεπιστημίου του Αιγαίου, στη μελέτη συμμετείχαν δύο ακόμη Έλληνες ερευνητές της διασποράς, οι Θεοχάρης Πλωμαρίτης (Πανεπιστήμιο Κάντιθ Ισπανίας και Πανεπιστήμιο Αλγκάρβε Πορτογαλίας) και Παναγιώτης Αθανασίου (Πανεπιστήμιο Τβέντε Ολλανδίας). Διαβάστε επίσης Ναύπλιο: Βρέθηκε πτώμα άνδρα σε εγκαταλελειμμένη αποθήκη στο λιμάνι  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/209696/klimatiki-allagi-oi-mises-paralies-tis-elladas-kindyneyoyn-me-exafanisi
environment,www.cnn.gr,Η «πανδημία» της ατμοσφαιρικής ρύπανσης μειώνει το προσδόκιμο της ζωής κατά τρία χρόνια,"08:55 Τρίτη, 03 Μαρτίου 2020","Newsroom, CNN Greece","Η προσοχή της ανθρωπότητας έχει τελευταία εστιαστεί σε μια πιθανή πανδημία από το  νέο κορωνοϊό , όμως,  η ανθρωπότητα βρίσκεται ήδη αντιμέτωπη με μια  « πανδημία »  ατμοσφαιρικής ρύπανσης , σύμφωνα με μια νέα επιστημονική μελέτη. Οι ζωές των ανθρώπων  συντομεύουν κατά σχεδόν τρία χρόνια  κατά μέσο όρο διεθνώς, εξαιτίας των διαφόρων μορφών ρύπανσης του αέρα, η οποία ευθύνεται για τη μείωση του προσδόκιμου ζωής στη Γη σε κλίμακα πολύ μεγαλύτερη από τους πολέμους και τις άλλες μορφές βίας, τις νόσους όπως η ελονοσία και το AIDS, αλλά και το κάπνισμα. Οι ερευνητές, με επικεφαλής τον καθηγητή Γιος Λέλιβελντ του Ινστιτούτου Χημείας Μαξ Πλανκ της Γερμανίας και του Ινστιτούτου της Κύπρου στη Λευκωσία, που έκαναν τη σχετική δημοσίευση στο ιατρικό περιοδικό «Cardiovascular Research» (Καρδιαγγειακή Έρευνα), εκτιμούν ότι η ρύπανση του αέρα παγκοσμίως  προκαλεί κάθε χρόνο περισσότερους από 8,8 εκατομμύρια  πρόωρους θανάτους , πράγμα που ισοδυναμεί με τη συντόμευση κατά σχεδόν τρία χρόνια του προσδόκιμου ζωής της ανθρωπότητας. Συγκριτικά, το  κάπνισμα  «κόβει» το προσδόκιμο ζωής κατά 2,2 χρόνια (7,2 εκατομμύρια θάνατοι ετησίως), το  AIDS  κατά 0,7 χρόνια (ένα εκατομμύριο θάνατοι), νόσοι όπως η  ελονοσία  που μεταδίδονται από παράσιτα ή έντομα κατά 0,6 χρόνια (600.000 θάνατοι) και όλες οι  μορφές βίας , συμπεριλαμβανομένων των πολέμων, κατά 0,3 χρόνια (530.000 θάνατοι).  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Η ρύπανση του αέρα έχει  επίπτωση κυρίως στις καρδιαγγειακές παθήσεις , οι οποίες ευθύνονται για το 43% της μείωσης του προσδόκιμου ζωής διεθνώς. Η ρύπανση προκαλεί βλάβες στα αιμοφόρα αγγεία μέσω οξειδωτικού στρες στον οργανισμό, πράγμα που οδηγεί σε υπέρταση, διαβήτη, εγκεφαλικό, έμφραγμα και καρδιακή ανεπάρκεια. Η μεγαλύτερη απώλεια σε χρόνια ζωής λόγω της ρύπανσης αφορά τους ηλικιωμένους, καθώς παγκοσμίως περίπου το 75% των θανάτων που αποδίδονται στη ρύπανση του αέρα, συμβαίνουν σε ανθρώπους άνω των 60 ετών. «Είναι αξιοσημείωτο ότι τόσο ο αριθμός των θανάτων όσο και η απώλεια στο προσδόκιμο ζωής λόγω της ρύπανσης του αέρα 'ανταγωνίζονται' τις επιπτώσεις του καπνίσματος και ξεπερνούν κατά πολύ τις άλλες αιτίες θανάτου», δήλωσε ο Λέλιβελντ.  «Επειδή η  επίπτωση της ρύπανσης του αέρα στη δημόσια υγεία  είναι πολύ μεγαλύτερη της αναμενόμενης και αποτελεί παγκόσμιο φαινόμενο, πιστεύουμε ότι τα ευρήματα μας δείχνουν πως υπάρχει μια 'πανδημία' ρύπανσης του αέρα. Οι αρμόδιες αρχές και η ιατρική κοινότητα πρέπει να δώσουν μεγαλύτερη προσοχή στο πρόβλημα αυτό. Τόσο η ρύπανση του αέρα όσο και το κάπνισμα μπορούν να αποφευχθούν, όμως εδώ και δεκαετίες πολύ λιγότερη προσοχή έχει δοθεί στην ατμοσφαιρική ρύπανση από ό,τι στο κάπνισμα, ιδίως μεταξύ των καρδιολόγων», ανέφερε ο καθηγητής Τόμας Μίντσελ του Τμήματος Καρδιολογίας του Ιατρικού Κέντρου του γερμανικού Πανεπιστημίου του Μάιντς. «Στη μελέτη μας διακρίναμε ανάμεσα στη ανθρωπογενή ρύπανση που μπορεί να αποφευχθεί και στη ρύπανση από φυσικές αιτίες, όπως η σκόνη της ερήμου και οι πυρκαγιές, που δεν μπορούν να αποφευχθούν. Εκτιμούμε ότι περίπου τα δύο τρία των πρόωρων θανάτων είναι δυνατό να αποδοθούν στην ανθρωπογενή ρύπανση, κυρίως από τη χρήση ορυκτών καυσίμων, ποσοστό που ανεβαίνει στο 80% στις χώρες υψηλού εισοδήματος. Περίπου 5,5 εκατομμύρια θάνατοι παγκοσμίως θα μπορούσαν να αποφευχθούν», πρόσθεσε. Οι ερευνητές εκτιμούν ότι  αν η ρύπανση μειωνόταν μέσω της μείωσης των εκπομπών ορυκτών καυσίμων  στην ατμόσφαιρα, το μέσο προσδόκιμο ζωής παγκοσμίως θα αυξανόταν κατά τουλάχιστον ένα χρόνο, και κατά σχεδόν δύο χρόνια, αν όλες οι ανθρωπογενείς εκπομπές αερίων αφαιρούνταν από τον αέρα. Η  Ανατολική Ασία , που έχει τη μεγαλύτερη απώλεια προσδόκιμου ζωής λόγω ανθρωπογενούς ρύπανσης, θα μπορούσε να «κερδίσει» τρία χρόνια ζωής. Στην  Ευρώπη , όπου η απώλεια του μέσου προσδόκιμου ζωής εκτιμάται σε 2,2 χρόνια, τα 1,7 χρόνια θα μπορούσαν να 'κερδηθούν' ξανά πίσω με τα κατάλληλα μέτρα. Οι ερευνητές επεσήμαναν ότι, όπως συμβαίνει και με το κάπνισμα, υπάρχει αναπόφευκτα μια  αβεβαιότητα  στις εκτιμήσεις για τους θανάτους που οφείλονται στη ρύπανση, οι οποίοι μπορεί να είναι τελικά λιγότεροι ή περισσότεροι. Διαβάστε επίσης Φωτιά Τσερνόμπιλ: Αυξημένα επίπεδα ραδιενέργειας και ατμοσφαιρικής ρύπανσης στο Κίεβο Σημαντική η μείωση της ατμοσφαιρικής ρύπανσης στην Αθήνα μετά τα περιοριστικά λόγω κορωνοϊού CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/209723/h-pandimia-tis-atmosfairikis-rypansis-meionei-to-prosdokimo-tis-zois-kata-tria-xronia
environment,www.cnn.gr,Αυστραλία: Οι πυρκαγιές κατέστρεψαν το ένα πέμπτο των δασών της,"23:50 Δευτέρα, 24 Φεβρουαρίου 2020","Newsroom, CNN Greece","Οι πρόσφατες  πυρκαγιές που έπληξαν την Αυστραλία , κατέστρεψαν  σχεδόν το ένα πέμπτο των δασών της χώρας , σύμφωνα με μελέτες που δόθηκαν τη Δευτέρα στη δημοσιότητα. κλιματική αλλαγή Σύμφωνα με μία από αυτές τις μελέτες, από τον Σεπτέμβριο του 2019  μέχρι τον Ιανουάριο του 2020 κάηκαν περίπου 58 εκατομμύρια στρέμματα εύκρατων δασών  στη Νέα Νότια Ουαλία και τη Βικτόρια. Αυτή ήταν η καταστροφικότερη περίοδος πυρκαγιών που έχει καταγραφεί ποτέ στην ιστορία της χώρας. «Στα μέσα της άνοιξης του 2019 (σ.σ. για το νότιο ημισφαίριο) συνειδητοποιήσαμε ότι ένα πολύ σημαντικό μέρος των δασών της ανατολικής Αυστραλίας θα μπορούσε να καεί μέσα σε μια εποχή», σχολίασε ο Ματίας Μπερ, του Πανεπιστημίου του Δυτικού Σίδνεϊ. Κατά μέσο όρο, λιγότερο από το 2% των δασών της Αυστραλίας καταστρέφονται κάθε χρόνο από πυρκαγιές. Άλλη μελέτη επικεντρώνεται στις συνθήκες που επιδείνωσαν την καταστροφή: την πολυετή  ξηρασία  στη λεκάνη του Μάρεϊ. Ο Άντριου Κινγκ, του Πανεπιστημίου της Μελβούρνης, μελέτη μαζί με τους συναδέλφους του ένα φαινόμενο που αποκαλείται Δίπολο του Ινδικού Ωκεανού, το οποίο επηρεάζει άμεσα το επίπεδο των βροχοπτώσεων στην Αυστραλία. Έτσι, όταν η θερμοκρασία στην επιφάνεια της θάλασσας είναι υψηλότερο από το συνηθισμένο στον ανατολικό Ινδικό, με νερά πιο κρύα στα δυτικά, προκαλούνται συνήθως περισσότερες βροχοπτώσεις στη νοτιοανατολική Ασία. Σύμφωνα με το ΑΠΕ - ΜΠΕ, οι ερευνητές εκτιμούν ότι η ξηρασία που παρατηρείται στο μεγαλύτερο μέρος της  Αυστραλίας  από το 2017 συνδέεται με τη μείωση της συχνότητας εμφάνισης αυτού του φαινομένου, λόγω της υπερθέρμανσης του συνόλου των ωκεανών. Για τον λόγο αυτό, τον χειμώνα του 2016 σημειώθηκαν πολλές βροχοπτώσεις που συνδέονταν με το φαινόμενο του Διπόλου, όμως στη συνέχεια στη λεκάνη του Μάρεϊ καταγράφηκαν 12 διαδοχικές εποχές με βροχοπτώσεις κάτω του μέσου όρου. Α υτή ήταν η μακρύτερη περίοδος ξηρασίας από το 1990 . Διαβάστε επίσης Φριχτή υπόθεση στην Αυστραλία: Άνδρας βασάνιζε και βίαζε νεαρή για εβδομάδες Αυστραλία: Χαλάρωση ορισμένων περιορισμών καθώς η μετάδοση του κορωνοϊού επιβραδύνεται Κορωνοϊός: Καταρρέουν οι εταιρείες του Μπράνσον - Ζητά κρατική ενίσχυση από Βρετανία και Αυστραλία",https://www.cnn.gr/news/perivallon/story/208855/aystralia-oi-pyrkagies-katestrepsan-to-ena-pempto-ton-dason-tis
environment,www.cnn.gr,Έλιωσε το 20% του χιονιού σε νησί της Ανταρκτικής λόγω κύματος καύσωνα,"14:32 Τρίτη, 25 Φεβρουαρίου 2020","Newsroom, CNN Greece","Ένα 9ημερο κύμα καύσωνα στο βόρειο τμήμα της Ανταρκτικής  είχε ως αποτέλεσμα να λιώσει σχεδόν ένα τέταρτο του χιονιού στην περιοχή, όπως δείχνουν και φωτογραφίες που δημοσίευσε η  NASA . Πρόκειται για ακόμη μία από τις οδυνηρές επιπτώσεις της  κλιματικής αλλαγής .  εικόνα προ και μετά του καύσωνα Eagle Island. CNNi Η Ανταρκτική βίωσε τις  θερμότερες ημέρες στην ιστορία της  τον Φεβρουάριο, με τη θερμοκρασία να φτάνει στους  18 βαθμούς Κελσίου , όσο, δηλαδή έδειχναν τα θερμόμετρα και στο Λος Άντζελες, σύμφωνα με τις μετρήσεις της NASA. Όπως παρατήρησε η Εθνική Υπηρεσία Αεροναυπηγικής και Διαστήματος των ΗΠΑ, εντός των λίγων αυτών ημερών  έλιωσε σχεδόν το 20% του χιονιού.  6 Photos: 6 Photos: 6 Photos: 6 Photos: 6 Photos: 6 Photos: «Δεν έχω ξαναδεί στο παρελθόννα σχηματίζονται τόσο γρήγορα λιμνούλες στην Ανταρκτική», σημείωσε ο Mauri Pelto, γεωλόγος στο Nichols College της Μασαχουσέτης, ο οποίος παρατήρησε ότι συνήθως τέτοια περιστατικά σημειώνονται στην Αλάσκα και την Γροιλανδία, αλλά όχι στην Ανταρκτική. Ακόμη, δήλωσε ότι αυτό δεν παρατηρείται ούτε τουςκαλοκαιρινούς μήνες, καθώς μιλάμε για ένα από τα πιο παγωμένα σημεία του πλανήτη. Οι τόσο υψηλές θερμοκρασίες αποτελούν στοιχείο του 21 αιώνα, καθώς ποτέ στο παρελθόν δεν υπήρξαν τέτοιες καταγραφές. Συνήθως τα βόρεια της Ανταρκτικής προστατεύονται από τέτοια συμβάντα λόγω των ισχυρών ανέμων, που τις περασμένες ημέρες, όμως, ήταν ιδιαίτερα ασθενείς και δεν μπόρεσαν να αντισταθμίσουν την κατάσταση.   A heat wave in Antarctica melted 20% of an island's snow in 9 days , byScottie Andrew, CNN Διαβάστε επίσης Τεράστια τρύπα του όζοντος εντοπίστηκε πάνω από την Αρκτική  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/208915/eliose-to-20-toy-xionioy-se-nisi-tis-antarktikis-logo-kymatos-kaysona
environment,www.cnn.gr,Κορωνοϊός - Αθήνα: Μείωση της ατμοσφαιρικής ρύπανσης την περίοδο των μέτρων περιορισμού,"18:50 Τετάρτη, 01 Απριλίου 2020","Newsroom, CNN Greece","«Οι μετρούμενες τιμές συγκέντρωσης για τρεις βασικούς  ρύπους έχουν επηρεαστεί σημαντικά το χρονικό διάστημα του 2020 που ελήφθησαν τα περιοριστικά μέτρα, λόγω του Covid-19, σε σχέση με το αντίστοιχο διάστημα της προηγούμενης τριετίας », αναφέρει η διεύθυνση Κλιματικής Αλλαγής και Ποιότητας της Ατμόσφαιρας (ΚΑΠΑ), του υπουργείου  Περιβάλλοντος και Ενέργειας . ρύπους διοξειδίου του αζώτου (ΝΟ2) κυκλοφορία Ειδικότερα, σύμφωνα με στοιχεία που έδωσε στη δημοσιότητα η ΚΑΠΑ, για το διοξείδιο του αζώτου, για τους σταθμούς κυκλοφορίας  Πατησίων  και  Αριστοτέλους  παρατηρήθηκε  σημαντική μείωση  των συγκεντρώσεων της τάξης του  31,36%  και  23,45%  αντίστοιχα, ενώ για τον περιαστικό σταθμό της  Γεωπονικής ,  μείωση 1,22% . Σύμφωνα πάντα με την ΚΑΠΑ, είναι εμφανές πως η μείωση της κυκλοφορίας έχει επηρεάσει περισσότερο τις μετρούμενες συγκεντρώσεις στους σταθμούς του κέντρου, οι οποίοι και καταγράφουν  διαχρονικά υπερβάσεις των οριακών τιμών , οι οποίες οφείλονται στην κυκλοφορία. Σε αντιδιαστολή, ο περιαστικός σταθμός Γεωπονική, ο οποίος επηρεάζεται σημαντικά λιγότερο από την κυκλοφορία, εμφανίζει και πολύ χαμηλότερη μείωση. Όπως επισημαίνει η ΚΑΠΑ, παρ΄ όλη τη σημαντική μείωση, η μετρούμενη συγκέντρωση στο σταθμό κυκλοφορίας Πατησίων, που είναι διαχρονικά ο πιο επιβαρυμένος σταθμός του κέντρου, για το μέχρι τώρα χρονικό διάστημα από τη λήψη των περιοριστικών μέτρων κυκλοφορίας,  δεν χαρακτηρίζεται ως «χαμηλή» με βάση τα όρια  και  το δείκτη για την ποιότητα της  ατμόσφαιρας . Επιπλέον, για τα αιωρούμενα μικροσωματίδια ΑΣ10 για το σταθμό κυκλοφορίας Αριστοτέλους, παρατηρήθηκε σημαντική μείωση 22,32%, ενώ για τα ΑΣ2,5 η μείωση ήταν 10,53%. Σημειώνεται, ότι συγκεκριμένοι  μετεωρολογικοί παράμετροι  για τα διαστήματα που εξετάσθηκαν είναι παρόμοιοι και επομένως οι παρατηρούμενες μειώσεις των συγκεντρώσεων, οφείλονται κατά κύριο λόγο στη  μείωση των εκπομπών από τον περιορισμό της κυκλοφορίας των οχημάτων . Σε κάθε περίπτωση, τονίζεται, ότι το παραπάνω χρονικό διάστημα θεωρείται ακόμη πολύ μικρό, προκειμένου να εξαχθούν ασφαλή συμπεράσματα για το βαθμό που τα μέτρα περιορισμού της κυκλοφορίας των οχημάτων, επηρέασαν τις τιμές ατμοσφαιρικής ρύπανσης στην Αθήνα. Το χρονικό διάστημα που εξετάστηκε είναι από την  11η Μαρτίου , όπου άρχισαν τα περιοριστικά μέτρα (κλείσιμο σχολείων), μέχρι και την  30η Μαρτίου , όπου τα  μέτρα περιορισμού  λόγω του Covid-19 κλιμακώθηκαν περαιτέρω. Διαβάστε επίσης Κορωνοϊός: Ραγδαία αύξηση των κρουσμάτων στη Ρωσία μέσα σε μία ημέρα  Κορωνοϊός: Θλιβερές εικόνες στο Κρανίδι - «Μάχη» για μια σακούλα με προμήθειες  Ανάλυση Reuters: Ο κορωνοϊός θα δοκιμάσει την ενότητα της Ευρωζώνης",https://www.cnn.gr/news/perivallon/story/213661/koronoios-athina-meiosi-tis-atmosfairikis-rypansis-tin-periodo-ton-metron-periorismoy
environment,www.cnn.gr,H Ευρώπη βίωσε τον πιο ζεστό χειμώνα από το... 1855,"18:19 Πέμπτη, 05 Μαρτίου 2020","Newsroom, CNN Greece","Ο  φετινός χειμώνας , το τρίμηνο Δεκεμβρίου 2019 - Φεβρουαρίου 2020, ήταν  με διαφορά ο πιο θερμός στην  Ευρώπη  από το  1855 , σύμφωνα με την ευρωπαϊκή υπηρεσία  Copernicus  Climate Change Service . Η  μέση θερμοκρασία  τριμήνου ήταν 1,4 βαθμοί Κελσίου πάνω από το προηγούμενο ρεκόρ θερμοκρασίας χειμώνα, που είχε καταγραφεί το  2015-16 . Ο φετινός χειμώνας ήταν επίσης 3,4 βαθμούς πιο θερμός από το μέσο όρο της  περιόδου 1981-2010 . Παγκοσμίως, το  2019  υπήρξε  το δεύτερο πιο ζεστό έτος στα μετεωρολογικά χρονικά , ενώ τόσο η τελευταία πενταετία όσο και η τελευταία δεκαετία ήταν οι θερμότερες των τελευταίων 150 ετών. Ο Φεβρουάριος του 2020 ήταν ο δεύτερος θερμότερος Φεβρουάριος στα χρονικά τόσο στην Ευρώπη, όσο και σε όλη τη Γη. Οι θερμοκρασίες του περασμένου μήνα ήταν σχεδόν σε όλη την Ευρώπη πάνω από το μέσο όρο της περιόδου 1981-2010 γι' αυτό τον μήνα.  Ο πιο ζεστός Φεβρουάριος ήταν εκείνος του 2016  (μόλις 0,1 βαθμό πάνω από τον φετινό Φεβρουάριο). Το δωδεκάμηνο Μαρτίου 2019-Φεβρουαρίου 2020 υπήρξε 0,64 βαθμούς πιο ζεστό από το  μέσο όρο 1981-2010 .  6 Photos: 6 Photos: 6 Photos: 6 Photos: 6 Photos: 6 Photos: Χαρακτηριστικό των παραπάνω οι  ανησχυτικές θερμοκρασίες που κατεγράφησαν στην Ανταρκτική. Τον Φεβρουάριο το θερμόμετρο σκαρφάλωσε, για πρώτη φορά, πάνω από τους 20,75 βαθμούς Κελσίου , ξεπερνώντας το προηγούμενο ρεκόρ θερμοκρασίας των 20 βαθμών . Το ρεκόρ αυτό καταγράφηκε στις 9 Φεβρουαρίου στο νησί Σέιμουρ , γνωστό και με το όνομα Μαραμπίο. «Δεν έχουμε ξαναδεί ποτέ τόσο υψηλή θερμοκρασία στην Ανταρκτική», τόνισε ο Βραζιλιάνος ερευνητής Κάρλος Σέφερ . Ωστόσο, πρόσθεσε ότι τα δεδομένα αυτά «δεν αποδεικνύουν κάτι σε ό,τι αφορά την κλιματική αλλαγή ». «Απλώς είναι μια ένδειξη ότι κάτι διαφορετικό συμβαίνει στην περιοχή». Το νησί Σέιμουρ , όπου βρίσκεται μια επιστημονική βάση της Αργεντινής, είναι ένα από τα νησιά που βρίσκεται στα ανοικτά της χερσονήσου της Ανταρκτικής . Στις 6 Φεβρουαρίου καταγράφηκε θερμοκρασία 18,3 βαθμών Κελσίου στην επιστημονική βάση Εσπεράνσα . Το προηγούμενο ρεκόρ των 17,5 βαθμών είχε καταγραφεί στις 24 Μαρτίου 2015 . Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/210098/h-eyropi-viose-ton-pio-zesto-xeimona-apo-to-1855
environment,www.cnn.gr,Κορωνοϊός: Μείωση της ατμοσφαιρικής ρύπανσης στις αστικές περιοχές,"20:29 Δευτέρα, 30 Μαρτίου 2020","Newsroom, CNN Greece","Η  ατμοσφαιρική μόλυνση έχει μειωθεί στις αστικές περιοχές σε όλη την Ευρώπη  από την επιβολή των  περιοριστικών μέτρων  για την καταπολέμηση της εξάπλωσης του  κορωνοϊού ,  σύμφωνα με τα σημερινά στοιχεία των δορυφόρων παρακολούθησης της ατμόσφαιρας. Ωστόσο, οι ειδικοί προειδοποιούν τους κατοίκους των πόλεων ότι παραμένουν ευάλωτοι –παρά τις συνθήκες απομόνωσης- στην εξάπλωση της COVID-19. Ευρωπαϊκές πόλεις, όπως οι Βρυξέλλες, το Παρίσι, η Μαδρίτη, το Μιλάνο και η Φρανκφούρτη, κατέγραψαν  μείωση στα μέσα επίπεδα των βλαβερών οξειδίων του αζώτου  κατά την περίοδο 5-25 Μαρτίου σε σύγκριση με τα στοιχεία της αντίστοιχης περιόδους του 2019, όπως δείχνουν δορυφορικές εικόνες από το δορυφόρο Sentinel-5. Ο νέος κορωνοϊός  έχει μολύνει περισσότερους από 723.000 ανθρώπους παγκοσμίως,  ενώ έχουν καταγραφεί  περισσότεροι από 34.000 θάνατοι  μέχρι στιγμής, σύμφωνα με τα στοιχεία του πανεπιστημίου Johns Hopkins. Οι ΗΠΑ έχει πλέον τα περισσότερα επιβεβαιωμένα κρούσματα παγκοσμίως -περισσότερα από 139.700, με περισσότερους από 2.400 θανάτους, σύμφωνα με καταμέτρηση του CNNi, ξεπερνώντας την Κίνα και την Ιταλία.  26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: 26 Photos: Πάνω από τρία δισεκατομμύρια άνθρωποι σε περίπου 70 χώρες και εδάφη έχουν τεθεί σε  καραντίνα  προκειμένου να αναχαιτιστεί η εξάπλωση της ασθένειας  Covid-19 . Ο αριθμός αυτός  ξεπερνά το ένα τρίτο του παγκόσμιου πληθυσμού  που, σύμφωνα με τις εκτιμήσεις του ΟΗΕ, ανέρχεται στα 7,8 δισεκατομμύρια ανθρώπους. Στις περισσότερες από τις χώρες και τα εδάφη η καραντίνα είναι υποχρεωτική: στην Ινδία, σε πολλές αμερικανικές Πολιτείες, την Κολομβία, την Αργεντινή, το Ιράκ, το Νεπάλ, τη Μαδαγασκάρη, τον Παναμά, τη Νότια Αφρική, αλλά και πολλές ευρωπαϊκές χώρες (Βρετανία, Γαλλία, Ιταλία, Ισπανία κλπ). Ο Αμερικανός πρόεδρος  Ντόναλντ Τραμπ  είπε πως παρατείνει ως την 30ή Απριλίου την ισχύ των συστάσεων που έχει δώσει η κυβέρνησή του για τη λεγόμενη  κοινωνική αποστασιοποίηση,  τον περιορισμό των επαφών για να αναχαιτιστεί η εξάπλωση του SARS-CoV-2, του ιού που προκαλεί την ασθένεια COVID-19. Η  Μόσχα  μπήκε και αυτή σε καραντίνα αρχής γενομένης από τις 30 Μαρτίου, μέχρι νεοτέρας. Διαβάστε επίσης Κορωνοϊός: Ραγδαία αύξηση των κρουσμάτων στη Ρωσία μέσα σε μία ημέρα  Κορωνοϊός: Θλιβερές εικόνες στο Κρανίδι - «Μάχη» για μια σακούλα με προμήθειες  Ανάλυση Reuters: Ο κορωνοϊός θα δοκιμάσει την ενότητα της Ευρωζώνης",https://www.cnn.gr/news/perivallon/story/213308/koronoios-meiosi-tis-atmosfairikis-rypansis-stis-astikes-perioxes
environment,www.cnn.gr,Σπάνιο στιγμιότυπο: Ελάφι με… τρία κέρατα εντοπίστηκε στο Μίσιγκαν,"18:54 Παρασκευή, 15 Νοεμβρίου 2019","Newsroom, CNN Greece","Πέντε χρόνια πριν, ένας συνταξιούχος πολιτικός από το  Μίσιγκαν , «υποσχέθηκε» στους φίλους του στο  Facebook   να ανεβάζει κάθε μέρα από μία  φωτογραφία  κατά τη βόλτα με τον σκύλο του. Έτσι, το περασμένο Σαββατοκύριακο  φωτογράφισε ένα  ελάφι . Υπό κανονικές συνθήκες, μία τέτοια εικόνα δεν θα αποτελούσε κάτι ιδιαίτερο καθώς στη βόρεια Αμερική ζουν τουλάχιστον 30 εκατομμύρια ελάφια. Ωστόσο, όταν ο Steven Lindberg ανήρτησε τη φωτογραφία στο προφίλ του παρατήρησε πως  το ελάφι είχε …  τρία κέρατα . Κτηνίατρος δήλωσε ότι οι  πιθανότητες  να εντοπιστεί ένα τέτοιο ζώο είναι « μία στο ένα εκατομμύριο ». Άλλοι, σύμφωνα με το δημοσίευμα της  Guardian , αναφέρουν πως ενδεχομένως να είναι ακόμη πιο σπάνιο από ό,τι εκτιμάται.  Ο 75χρονος Lindberg που παλιότερα ήταν και κυνηγός, δήλωσε πως τα τελευταία 20 χρόνια  δεν σκοτώνει   ζώα . «Όταν έχω μια φωτογραφία ενός ελαφιού, είμαι το ίδιο ενθουσιασμένος».  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/197458/spanio-stigmiotypo-elafi-me-tria-kerata-entopistike-sto-misigkan
environment,www.cnn.gr,Αρκτική: Επιστήμονες ανακάλυψαν τρύπα του όζοντος στο Βόρειο Πόλο,"18:40 Δευτέρα, 06 Απριλίου 2020","Newsroom, CNN Greece","επιστήμονες Copernicus Sentinel-5P τρύπα του όζοντος Αρκτική Βόρειο Πόλο μεγάλη μείωση των συγκεντρώσεων και αραίωση του όζοντος Σύμφωνα με το ΑΠΕ – ΜΠΕ, το στρώμα του αέριου όζοντος στη στρατόσφαιρα αποτελεί μια  ασπίδα προστασίας για τη ζωή στη Γη  από την επιβλαβή  υπεριώδη ακτινοβολία του Ήλιου , η οποία μπορεί να προκαλέσει  καρκίνο του δέρματος και καταρράκτες στα μάτια , καθώς και άλλα  περιβαλλοντικά προβλήματα . Η πιο γνωστή και μεγαλύτερη  τρύπα του όζοντος  είναι αυτή πάνω από την Ανταρκτική  στο Νότιο Πόλο, που σχηματίζεται κάθε χρόνο στη διάρκεια του φθινοπώρου. Και οι δύο πόλοι εμφανίζουν εποχικές απώλειες όζοντος κατά τη διάρκεια του χειμώνα, αλλά η αραίωση πάνω από την Αρκτική συνήθως είναι σημαντικά μικρότερη από ό,τι πάνω από την Ανταρκτική. Στο παρελθόν  μίνι τρύπες  έχουν ανιχνευθεί και πάνω από το βόρειο πόλο, αλλά φέτος η τρύπα είναι πολύ μεγαλύτερη σε σχέση με τα προηγούμενα χρόνια. Οι ερευνητές του  Γερμανικού Αεροδιαστημικού Κέντρου (DLR) , σύμφωνα με ανακοίνωση του  Ευρωπαϊκού Οργανισμού Διαστήματος (ESA) , πρόσεξαν ότι πάνω από την περιοχή του Βορείου Πόλου έχει δημιουργηθεί μια τρύπα έκτασης σχεδόν ενός εκατομμυρίου τετραγωνικών χιλιομέτρων, έναντι 20 έως 25 εκατομμύρια τετραγωνικά χιλιόμετρα που μπορεί να φθάσει η τρύπα πάνω από το νότιο πόλο και η οποία συνήθως διαρκεί τρεις έως τέσσερις μήνες.  Η  τρύπα του όζοντος  εμφανίζει εποχική αραίωση εξαιτίας των πολύ χαμηλών θερμοκρασιών στη στρατόσφαιρα (κάτω από μείον 80 βαθμούς Κελσίου), του ηλιακού φωτός, των ανέμων και ουσιών όπως οι  χλωροφθοράνθρακες . Οι αρκτικές θερμοκρασίες συνήθως δεν πέφτουν τόσο πολύ όσο οι ανταρκτικές,  αλλά φέτος οι ισχυροί άνεμοι που πνέουν πέριξ του Βορείου Πόλου έχουν παγιδεύσει παγωμένο αέρα στη στρατόσφαιρα, πράγμα που αραιώνει περισσότερο το στρώμα όζοντος. Παρόλα αυτά, η αρκτική τρύπα παραμένει ακόμη μικρή σε σχέση με την ανταρκτική. Η τρύπα στην  Αρκτική  αναμένεται να κλείσει ξανά σε μεγάλο βαθμό  έως τα μέσα Απριλίου φέτος .  5 Photos: 5 Photos: 5 Photos: 5 Photos: 5 Photos: Το στρώμα όζοντος ανακάμπτει με ρυθμό 1% έως 3% ανά δεκαετία μετά το 2000. Με αυτό το ρυθμό, το όζον στο βόρειο ημισφαίριο αναμένεται να έχει αποκατασταθεί περίπου το 2030, στο νότιο ημισφαίριο γύρω στο 2050, ενώ πάνω από τις πολικές περιοχές έως το 2060.  Διαβάστε επίσης Τεράστια τρύπα του όζοντος εντοπίστηκε πάνω από την Αρκτική  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/214247/arktiki-epistimones-anakalypsan-trypa-toy-ozontos-sto-voreio-polo
environment,www.cnn.gr,Κουνούπια: Πώς τα... ενοχλητικά έντομα άλλαξαν τον κόσμο μας,"13:51 Κυριακή, 01 Δεκεμβρίου 2019","Newsroom, CNN Greece","Τα  κουνούπια   είναι ένας… πονοκέφαλος για τους πάντες σε ανοιχτούς ή κλειστούς χώρους. Αυτό δεν είναι τίποτα βέβαια μπροστά στους πολύ χειρότερους και συχνά  θανατηφόρους κινδύνους  που «κουβαλάνε». Για παράδειγμα, λέγεται πως ένας βασικός λόγος που η νικηφόρα στρατιά του Μεγάλου Αλεξάνδρου αναγκάσθηκε να διακόψει την εκστρατεία της έως τη μακρινή Ινδία, ήταν ο αποδεκατισμός της από την  ελονοσία  που μετέφεραν μολυσμένα κουνούπια. Ένα νέο σημαντικό βιβλίο του Καναδού ιστορικού Τίμοθι Γουάινγκαρντ του Πανεπιστημίου MESA του Κολοράντο, με τίτλο « Κουνούπι: Μια ανθρώπινη ιστορία του πιο φονικού θηρευτή μας » (εκδόσεις Dutton 2019), παρουσιάζει αναλυτικά την συχνά κρυφή αλλά  μεγάλη επίπτωση  που είχαν στην ανθρώπινη ιστορία οι διάφορες ασθένειες που μετέφεραν τα κουνούπια. Εκτιμάται ότι αυτά έχουν σκοτώσει περισσότερους ανθρώπους στην παγκόσμια ιστορία από κάθε άλλη μεμονωμένη αιτία. Ο Γουάινγκαρντ υποστηρίζει ότι εξαιτίας των μολυσμένων κουνουπιών έχουν πεθάνει περίπου 52 δισεκατομμύρια άνθρωποι, δηλαδή σχεδόν οι μισοί από όλους τους ανθρώπους που έχουν ζήσει στη Γη μέχρι σήμερα. Γι' αυτό, αποκαλεί τα κουνούπια « τον κορυφαίο θηρευτή μας », « τον καταστροφέα των κόσμων » και « τον υπέρτατο παράγοντα της ιστορικής αλλαγής ». Το βασικό μήνυμα του βιβλίου είναι ότι τα ταπεινά κουνούπια μπορεί να μην γεμίζουν το μάτι με το μέγεθος τους, αλλά στην πραγματικότητα έχουν αποδειχθεί  ικανά να αλλάξουν την πορεία των ιστορικών γεγονότων , ακόμη και να σώσουν ή να γκρεμίσουν ολόκληρες αυτοκρατορίες. Οι αρχαίοι Έλληνες και Ρωμαίοι πέθαιναν κατά χιλιάδες εξαιτίας των κουνουπιών και ο Ιπποκράτης προσπαθούσε να δώσει μια εξήγηση και να βρει θεραπεία για τις μεταδοτικές ασθένειες τους. Αλλά έπρεπε να φθάσει το τέλος του 19ου αιώνα για να επιβεβαιωθεί επιστημονικά ότι πίσω από νόσους όπως η ελονοσία κρύβονται τα κουνούπια. Έως τότε οι περισσότεροι άνθρωποι πίστευαν ότι κάτι έφταιγε στον αέρα γύρω τους. Συχνά οι νεκροί από τα κουνούπια ήταν πολύ πιο αποφασιστικής σημασίας από ό,τι οι νεκροί στα πεδία των μαχών για την κατάκτηση ή τη σωτηρία μιας περιοχής, αφού  οι ασθένειες των κουνουπιών σκοτώνουν καλύτερα αυτούς που δεν έχουν αποκτήσει την παραμικρή ανοσία , άρα τους επιδρομείς από μακρινά μέρη. Δεν ήταν μόνο ο Μέγας Αλέξανδρος, αλλά και ο  Τζέγκις Χαν , οι Μογγόλοι του οποίου επίσης αποδεκατίστηκαν στις ουγγρικές πεδιάδες, όταν οι υγρές συνθήκες του 1241 είχαν πολλαπλασιάσει τα κουνούπια με ελονοσία. Κάπως έτσι, η Νότια Ευρώπη σώθηκε από τη μογγολική επιδρομή.  Ανάλογο  « φιάσκο » έπαθε αργότερα ο εγγονός του  Κουμπλάι Χαν  κατά την επιδρομή του στη Νότια Κίνα και στο Βιετνάμ, ενώ τα κουνούπια έπαιξαν καθοριστικό ρόλο και στην τελική κατάρρευση του αρχαίου πολιτισμού των Χμερ στην Καμπότζη. Πολύ νωρίτερα,  40.000 Ρωμαίοι στρατιώτες είχαν πεθάνει από μολυσμένα κουνούπια , όταν προσπάθησαν -μάταια τελικά- να επεκτείνουν την αυτοκρατορία τους στη Σκωτία. Αλλά αργότερα τα κουνούπια έσωσαν τους Ρωμαίους, όταν θέρισαν το στρατό του Αννίβα, που είχε εισβάλει στην Ιταλία. Οι πλούσιοι Ρωμαίοι είχαν αποκτήσει τη συνήθεια να χτίζουν τα σπίτια τους ψηλά σε λόφους για να αποφεύγουν τα κουνούπια, μια συνήθεια που διατηρήθηκε ανά τους αιώνες μέχρι σήμερα. Τον Μεσαίωνα οι ασθένειες των κουνουπιών  σκότωσαν περίπου το ένα τρίτο των Ευρωπαίων Σταυροφόρων  που είχαν εισβάλει στην «ιερή» Μέση Ανατολή. Η πιο δραματική κατάκτηση με τη βοήθεια των κουνουπιών ήταν αναμφίβολα αυτή του Νέου Κόσμου από τους διαδόχους του Κολόμβου, οι οποίοι έφεραν με τα πλοία μαζί τους τα κουνούπια και τις ασθένειες τους, απέναντι στις οποίες οι ντόπιοι δεν είχαν καμία ανοσία. Έως τότε στην Αμερική υπήρχαν πολλά κουνούπια, αλλά δεν ήταν φορείς μεταδοτικών ασθενειών. Οι μαζικοί θάνατοι των Αζτέκων και των άλλων πολιτισμών από τις νόσους των κουνουπιών ήσαν σε μεγάλο βαθμό «αόρατοι» στα μάτια των εισβολέων Ισπανών, πράγμα που οδήγησε στο μύθο της «άδειας» ηπείρου. Μερικούς αιώνες μετά, στο τέλος του 16ου και στις αρχές του 17ου αιώνα, τα κουνούπια και οι μεταδοτικές αρρώστιες τους έβαλαν « φρένο »  στον αποικισμό της Κεντρικής Αφρικής  από τους Ευρωπαίους αποικιοκράτες, ενώ ο διάσημος Άγγλος καπετάνιος και δουλέμπορος σερ Φράνσις Ντρέικ ήταν ένα από τα θύματα των κουνουπιών και της ελονοσίας το 1596. Στο μεταξύ, το δουλεμπόριο και οι πρώτοι Αφρικανοί σκλάβοι έφεραν στο Νέο Κόσμο ακόμη περισσότερα κουνούπια, παράσιτα και θάνατο (μεταξύ άλλων, αποδεκατίσθηκαν και οι πρώτοι Ευρωπαίοι άποικοι στην Αμερική και στην Καραϊβική). Το 1698 μια  αποτυχημένη αποστολή  με πέντε πλοία της Εταιρείας της Σκωτίας στον Παναμά, η οποία κατέληξε σε σκέτη καταστροφή εξαιτίας του κίτρινου πυρετού και της ελονοσίας που μετέδωσαν τα κουνούπια στους Σκωτσέζους αποίκους και εμπόρους, είχε μια απρόσμενη επίπτωση: εξαιτίας του τεράστιου χρέους που συσσώρευσαν οι Σκωτσέζοι μετά την υπερατλαντική αποτυχία τους, αναγκάσθηκαν να αποδεχθούν την ένωση με την Αγγλία. Τελικά, τα κουνούπια μάλλον έβαλαν το χεράκι τους για τη δημιουργία της Μεγάλης Βρετανίας! Αργότερα,  τα κουνούπια βοήθησαν τους Αμερικανούς  να κερδίσουν την ανεξαρτησία τους, κάνοντας δύσκολη τη ζωή του αγγλικού στρατού που είχε έλθει από την Ευρώπη, ενώ κάτι παρόμοιο συνέβη με τους επαναστάτες της Λατινικής Αμερικής στον αγώνα ανεξαρτησίας τους κατά των Ισπανών. Από τον Σαλαντίν εναντίον των Σταυροφόρων μέχρι το Ναπολέοντα και τους Ναζί, διάφοροι στρατηγοί είχαν την ιδέα να χρησιμοποιήσουν τα κουνούπια ως όπλο κατά των αντιπάλων. Στον 20ό αιώνα το DDT αποτέλεσε βασικό όπλο κατά των κουνουπιών και για την αντιμετώπιση της ελονοσίας σε διάφορα μέρη του κόσμου, αλλά όχι στην ίδια την Αφρική, όπου το κλίμα ευνοεί την αναπαραγωγή και την εξάπλωση των κουνουπιών και των ασθενειών τους. Πιο πρόσφατα τα κουνούπια  μεταφέρουν στη Δύση άλλες ασθένειες  όπως ο  ιός του Δυτικού Νείλου , ο οποίος π.χ. εισέβαλε στη Νέα Υόρκη το 1999 με τη βοήθεια των κουνουπιών. Στο μεταξύ, σύμφωνα με το «New Yorker» και το «Science»,  νέα εντομοκτόνα  αντικατέστησαν το DDT, ενώ στην εποχή μας οι επιστήμονες αναπτύσσουν νέα βιολογικά όπλα (π.χ. γενετική τροποποίηση των κουνουπιών), καθώς και εμβόλια. Η στόχευση είναι πια όχι τόσο να εξολοθρευθούν τα ίδια τα κουνούπια, κάτι καθόλου εύκολο, αλλά να μειωθεί η ικανότητά τους να μεταφέρουν ιούς και παράσιτα και, παράλληλα, να υπάρχουν πιο αποτελεσματικά φάρμακα είτε για πρόληψη είτε για θεραπεία. Παρόλα αυτά,  τα κουνούπια συνεχίζουν να σκοτώνουν πάνω από 800.000 ανθρώπους κάθε χρόνο , κυρίως στην Αφρική. Η παγκοσμιοποίηση, που διευκολύνει τα ταξίδια και το διασυνοριακό εμπόριο, παίζει καθοριστικό ρόλο, επεκτείνοντας τις επιπτώσεις των κουνουπιών πολύ πέρα από τους τροπικούς και φέρνοντας στο προσκήνιο διάφορες μεταδοτικές ασθένειες (π.χ. δάγκειος πυρετός, τσικουνγκούνια, Ζίκα). Παράλληλα, η  κλιματική αλλαγή  διευρύνει την ακτίνα δράσης των κουνουπιών σε ολοένα βορειότερα γεωγραφικά πλάτη. Μια πρόσφατη μελέτη εκτιμά ότι μέσα στα επόμενα χρόνια ένα δισεκατομμύριο περισσότεροι άνθρωποι θα έχουν εκτεθεί σε μεταδοτικές από τα κουνούπια ασθένειες. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/199128/koynoypia-pos-ta-enoxlitika-entoma-allaxan-ton-kosmo-mas
environment,www.cnn.gr,Έκθεση: Πώς η κλιματική αλλαγή απειλεί ολοένα και περισσότερο την υγεία των παιδιών,"12:10 Πέμπτη, 14 Νοεμβρίου 2019","Newsroom, CNN Greece","Άσθμα   και  καρδιακά προβλήματα  εξαιτίας της  ατμοσφαιρικής ρύπανσης ,  μολύνσεις  και  υποσιτισμός  εξαιτίας της  υπερθέρμανσης του πλανήτη . Αν δεν γίνει κάτι για την  αντιμετώπιση της  κλιματικής αλλαγής , η  υγεία   των παιδιών που γεννιούνται σήμερα θα απειλείται ολοένα και περισσότερο στη διάρκεια της ζωής τους, προειδοποιούν ειδικοί σε έκθεση που δημοσιεύθηκε σήμερα. «Η κλιματική αλλαγή θα καθορίσει την υγεία μίας ολόκληρης γενιάς», τόνισε ο δρ Νικ Ουάτς, υπεύθυνος της έρευνας. Η έρευνα δημοσιεύτηκε στο  ιατρικό περιοδικό «The Lancet»  λίγες εβδομάδες πριν τη διεξαγωγή της παγκόσμιας Συνόδου για το κλίμα (COP25). «Αν τα πράγματα παραμείνουν ως έχουν, με  αυξημένες  εκπομπές διοξειδίου του άνθρακα , και η κλιματική αλλαγή συνεχιστεί με τον ίδιο ρυθμό, ένα παιδί που γεννιέται σήμερα θα ζήσει σε έναν κόσμο πιο θερμό κατά 4 βαθμούς Κελσίου κατά μέσο όρο τα επόμενα 71 χρόνια, κάτι που  θα απειλήσει την υγεία του σε όλα τα στάδια της ζωής του », τονίζουν οι συντάκτες της έρευνας. «Τα παιδιά είναι ιδιαίτερα  ευάλωτα στους υγειονομικούς κινδύνους   που συνδέονται με την κλιματική αλλαγή . Το σώμα τους και  το ανοσοποιητικό τους σύστημα βρίσκεται σε στάδιο ανάπτυξης , κάτι που τα καθιστά πιο ευάλωτα σε ασθένειες και ρύπους», εκτιμά ο Ουάτς του  Ινστιτούτου για την Παγκόσμια Υγεία  του πανεπιστημίου του Λονδίνου. Οι επιπτώσεις στην υγεία «παραμένουν ως την ενηλικίωση» και «διαρκούν για όλη τη ζωή τους», υπογράμμισε, ζητώντας  να αναληφθεί άμεση δράση «από όλες τις χώρες προκειμένου να μειωθεί η εκπομπή των αερίων που προκαλούν το φαινόμενο του θερμοκηπίου». Η έκθεση αυτή διενεργήθηκε στο πλαίσιο μιας έρευνας που δημοσιεύεται κάθε χρόνο στο The Lancet και αφορά στις επιπτώσεις της κλιματικής αλλαγής στην υγεία. Μετρά 41 δείκτες- κλειδί και πραγματοποιείται σε συνεργασία με 35 θεσμούς, ανάμεσά τους και ο  Παγκόσμιος Οργανισμός Υγείας  (ΠΟΥ) , την  Παγκόσμια Τράπεζα  και πανεπιστήμια. Φέτος οι ερευνητές επικεντρώθηκαν στην υγεία των παιδιών. Ανάμεσα στα ζητήματα που προκαλούν ανησυχία είναι η ατμοσφαιρική ρύπανση. «Σε όλη τη διάρκεια της εφηβείας του και μέχρι την ενηλικίωσή του, ένα παιδί που γεννιέται σήμερα θα εισπνέει πιο τοξικό αέρα, εξαιτίας των ορυκτών καυσίμων, ο οποίος θα επιδεινώνεται από την άνοδο της θερμοκρασίας», προειδοποιεί η έκθεση.  «Είναι ιδιαίτερα βλαπτικό για τους νέους, διότι οι πνεύμονές τους ακόμη αναπτύσσονται», προσθέτει, αναφέροντας και έναν κατάλογο πιθανών επιπτώσεων: «Μείωση της πνευμονικής λειτουργίας, επιδείνωση του άσθματος και αυξημένος κίνδυνος καρδιακής κρίσης και εγκεφαλικών». Ακόμη μία επίπτωση της κλιματικής αλλαγής : η  αύξηση των επιδημιών μολυσματικών ασθενειών , στις οποίες είναι ιδιαίτερα ευάλωτα τα παιδιά. Αιτία : το πέρασμα σε ένα πιο θερμό κλίμα με περισσότερες βροχές. Αυτό ευνοεί την ανάπτυξη βακτηρίων που ευθύνονται για διαρροϊκές ασθένειες ή της χολέρας, καθώς και στην εξάπλωση των κουνουπιών που μεταφέρουν μολύνσεις. Οι ερευνητές ανησυχούν επίσης για τα  φαινόμενα υποσιτισμού που ενδέχεται να προκληθούν εξαιτίας της ανόδου της θερμοκρασίας , η οποία θα οδηγήσει σε μείωση των σοδειών και άρα σε άνοδο των τιμών των προϊόντων διατροφής. Τέλος, τονίζουν ότι ένα παιδί που γεννιέται σήμερα θα είναι ολοένα και πιο εκτεθειμένο σε ακραία μετεωρολογικά φαινόμενα: καύσωνες, ξηρασία, πλημμύρες ή δασικές πυρκαγιές. Οι συντάκτες της έρευνας εκτιμούν ότι είναι κρίσιμης σημασίας «να περιοριστεί η άνοδος της θερμοκρασίας στον πλανήτη σε λιγότερο από 2 βαθμούς Κελσίου», όπως προβλέπει η  Συμφωνία του Παρισιού  και ζητούν να συζητηθούν στην COP25, που πραγματοποιείται στις αρχές Δεκεμβρίου στη Μαδρίτη, «οι επιπτώσεις της κλιματικής αλλαγής στην υγεία». Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/197321/ekthesi-pos-i-klimatiki-allagi-apeilei-oloena-kai-perissotero-tin-ygeia-ton-paidion
environment,www.cnn.gr,Το Σίδνεϊ εκπέμπει SOS: Επικίνδυνο τοξικό νέφος κάλυψε την πόλη,"12:00 Τρίτη, 19 Νοεμβρίου 2019","Newsroom, CNN Greece","Σοβαρά προβλήματα για τη δημόσια υγεία αλλά και για το  περιβάλλον  έχει προκαλέσει το πυκνό τοξικό νέφος  που έχει καλύψει το  Σίδνεϊ , εξαιτίας των πυρκαγιών που καταστρέφουν τις ανατολικές ακτές της Αυστραλίας από την Παρασκευή. Το επίπεδο της ατμοσφαιρικής μόλυνσης στο  Σίδνεϊ  έχει φτάσει σε  «επικίνδυνο» επίπεδο , σύμφωνα με τα επίσημα στοιχεία, με τη συγκέντρωση των μικροσωματιδίων PM 2,5 να φτάνει τα 186 μέρη ανά εκατομμύριο στο βορειοδυτικό τμήμα της πόλης, ποσοστό που συγκρίνεται με αυτό που είχε καταγραφεί νωρίτερα αυτό τον μήνα στο Νέο Δελχί της Ινδίας. Σύμφωνα με το ΑΠΕ – ΜΠΕ, οι κάτοικοι της πόλης έλαβαν  συστάσεις να μην επιδίδονται σε φυσικές δραστηριότητες  σε εξωτερικούς χώρους. Τα μικροσωματίδια επηρεάζουν το αναπνευστικό σύστημα των ανθρώπων  και ενδέχεται να επιδεινώνουν ήδη υπάρχοντα καρδιολογικά και πνευμονολογικά προβλήματα, εξήγησε ο διευθυντής περιβαλλοντικής υγείας της πολιτείας της Νέας Νότιας Ουαλίας Ρίτσαρντ Μπρουμ. ερεθισμό στα μάτια, τη μύτη και τον λαιμό «Ωστόσο οι άνθρωποι που πάσχουν από  άσθμα, φύσημα και στηθάγχη  είναι πιο ευαίσθητοι στις επιπτώσεις του καπνού», πρόσθεσε ο Μπρουμ.  Sydney air quality has plummeted due to bushfire smoke, with some areas matching the level of air pollution in New Dehli  pic.twitter.com/u0sjzm49dV November 19, 2019 Το  νέφος  που καλύπτει το  Σίδνεϊ , πρωτεύουσα της Νέας Νότιας Ουαλίας, προέρχεται σε μεγάλο μέρος από την τεράστια πυρκαγιά που μαίνεται εδώ και ημέρες και έχει καταστρέψει δύο εθνικά πάρκα, περίπου 100 χιλιόμετρα βορειοδυτικά της πόλης. Ήδη έχουν καεί σχεδόν  1.400.000 στρέμματα θαμνότοπου . Έξι άνθρωποι έχουν χάσει τη ζωή τους  και εκατοντάδες σπίτια έχουν υποστεί ζημιές από τις πυρκαγιές στις πολιτείες Νέα Νότια Ουαλία και Κουίνσλαντ από την αρχή της εποχής των πυρκαγιών τον Σεπτέμβριο.  Flying to Adelaide from Sydney the white is not clouds, but smoke from the enormous bushfire front  pic.twitter.com/cDQjIa3XoV November 19, 2019 Οι  αυξημένες θερμοκρασίες , που αναμένεται να φτάσουν τους 40 βαθμούς Κελσίου, όπως και οι ισχυροί άνεμοι αλλά και το χαμηλό επίπεδο υγρασίας ενισχύουν τον κίνδυνο για νέες πυρκαγιές αύριο Τετάρτη. Περισσότερες από 110 εστίες εξακολουθούν να είναι ενεργές, ενώ  εκατοντάδες σπίτια έχουν υποστεί ζημιές   ή έχουν καταστραφεί . Τέτοιες πυρκαγιές σημειώνονται κάθε χρόνο στην Αυστραλία στη διάρκεια της άνοιξης και του καλοκαιριού. Όμως φέτος η εποχή των πυρκαγιών ξεκίνησε νωρίτερα, με τις  φωτιές να είναι πολύ πιο έντονες  και γι’ αυτό αναμένεται να είναι μία από τις χειρότερες στην ιστορία της χώρας. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/197858/to-sidnei-ekpempei-sos-epikindyno-toxiko-nefos-kalypse-tin-poli
environment,www.cnn.gr,Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον,"22:00 Δευτέρα, 13 Απριλίου 2020","Newsroom, CNN Greece","Τα περιοριστικά  μέτρα   λόγω  πανδημίας  του νέου  κορωνοϊού  έχουν ως αντίκτυπο μια  βελτίωση στην κατάσταση του περιβάλλοντος στην Ελλάδα , κάτι που έχει παρατηρηθεί και σε άλλες χώρες, όπως προκύπτει ήδη από πειράματα και μελέτες του  Εθνικού Αστεροσκοπείου Αθηνών  (ΕΑΑ) . Το ΕΑΑ άρχισε την  ανάλυση  των  ατμοσφαιρικών  και  μετεωρολογικών   συνθηκών  που σχετίζονται με την πανδημία και των  επιπτώσεων των περιοριστικών μέτρων  στην  ατμοσφαιρική ρύπανση , στην διαπερατότητα της ατμόσφαιρας, στον υπολογισμό του πραγματικού σεισμικού υποβάθρου (χωρίς την συνεισφορά ανθρωπογενών δράσεων) κλπ. Η ομάδα Μελέτης της Ατμοσφαιρικής Ρύπανσης σε Αστικές Περιοχές του ΕΑΑ, που μελετά τα δεδομένα  εκπομπών ρύπων  (κλασσικών και «θερμοκηπίου»), έχει ήδη διαπιστώσει ότι η  μείωση χρήσης των οχημάτων  σε ποσοστό περίπου  30-50%  από το μεγαλύτερο μέρος του πληθυσμού λόγω των περιορισμών έχει οδηγήσει σε σημαντική  μείωση έως και 40% των εκπομπών μονοξειδίου και  διοξειδίου του άνθρακα , των οξειδίων του αζώτου και των μικροσωματιδίων. Παράλληλα, το Ινστιτούτο Ερευνών Περιβάλλοντος και Βιώσιμης Ανάπτυξης (ΙΕΠΒΑ) του ΕΑΑ παρακολουθεί συνεχώς τα δεδομένα που σχετίζονται άμεσα με τη  συγκέντρωση αιωρούμενων σωματιδίων  (αερολυμάτων) στην ατμόσφαιρα, τα οποία μπορεί να έχουν  ανθρωπογενή προέλευση  (ρύπανση) ή φυσική προέλευση (π.χ. γύρις ή μεταφορά σκόνης), καθώς και την υγρασία. Τα πρώτα αποτελέσματα της ορατότητας της περιόδου 1/3/20 - 10/4/2020 και η σύγκριση τους με τις μέσες τιμές στο παρελθόν (για τη συγκεκριμένη περίοδο του χρόνου) δείχνουν μια σημαντική αύξηση της διαύγειας και της καθαρότητας της ατμόσφαιρας. Για παράδειγμα,  έχει αυξηθεί περίπου κατά 3,5 φορές η συχνότητα εμφάνισης ορατότητας άνω των δέκα χιλιομέτρων  σε σχέση με τον αναμενόμενο, της περιόδου, μέσο όρο.  11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: Σε εξέλιξη βρίσκονται επίσης τρία πειράματα, που δεν έχουν δώσει ακόμα αποτελέσματα. Το πρώτο αφορά τη  μελέτη της πιθανής επίδρασης των μετεωρολογικών συνθηκών στην εξάπλωση της νόσου Covid-19 . Η επιχειρησιακή μονάδα ΜΕΤΕΟ του ΙΕΠΒΑ έχει ξεκινήσει μια μεγάλη μελέτη αξιοποιώντας την τεχνητή νοημοσύνη (μηχανική μάθηση), ώστε να αναζητηθούν και να ποσοτικοποιηθούν οι πιθανές σχέσεις μεταξύ των επιδημιολογικών μεταβλητών (πλήθος κρουσμάτων και θανάτων) και των μετεωρολογικών παραμέτρων (θερμοκρασία, υγρασία, ηλιοφάνεια, κ.α.), λαμβάνοντας ταυτόχρονα υπόψη την επίδραση της εφαρμογής των μέτρων κοινωνικής αποστασιοποίησης (social distancing). Τα αποτελέσματα θα χρησιμοποιηθούν για την εξέταση της σχετικής επίδρασης κάθε μίας από τις εξεταζόμενες μετεωρολογικές μεταβλητές στην εξάπλωση της Covid-19. Το δεύτερο πείραμα αφορά την  παρακολούθηση της διακύμανσης της ατμοσφαιρικής ρύπανσης στο  λεκανοπέδιο Αττικής , σε σχέση με την εξέλιξη της πανδημίας. Η Ομάδα Ατμοσφαιρικής Φυσικής και Χημείας του ΙΕΠΒΑ παρακολουθεί τη διακύμανση της ατμοσφαιρικής ρύπανσης στο λεκανοπέδιο Αττικής, με εξειδικευμένες μετρήσεις στο σταθμό παρακολούθησης στις κεντρικές εγκαταστάσεις του Αστεροσκοπείου στο Θησείο. Η παρακολούθηση αφορά βασικούς και εξειδικευμένους ρύπους όπως οξειδίων του αζώτου (ΝΟ, ΝΟ2, ΝΟx), μαύρου άνθρακα (BC), μονοξειδίου του άνθρακα (CO), αιωρούμενων σωματιδίων PM2.5 και για πρώτη φορά στην Ελλάδα της συγκέντρωσης του διοξειδίου του άνθρακα (CO2) σε αστικό περιβάλλον. Παράλληλα, παρακολουθείται η  αυξομείωση των επιπέδων του διοξειδίου του αζώτου (NO2) πάνω από τις κύριες ελληνικές πόλεις,  με χρήση δεδομένων από το δορυφόρο Sentinel-5P της Ευρωπαϊκής Υπηρεσίας Διαστήματος (ESA). Τέλος, γίνεται παρακολούθηση των ατμοσφαιρικών παραμέτρων από το Παρατηρητήριο ΠΑΓΓΑΙΑ του ΕΑΑ στα Αντικύθηρα για την αποτίμηση των επιπτώσεων της Covid-19. Η ομάδα επίγειας τηλεπισκόπησης του Ινστιτούτου ΙΑΑΔΕΤ του EAA, σε συνεργασία με την Ευρωπαϊκή Ερευνητική Υποδομή ACTRIS (Aerosol Clouds and Trace Gases Research Infrastructure), συμμετέχει σε πανευρωπαϊκό πείραμα συλλογής μετρήσεων της κατάστασης της ατμόσφαιρας και συγκεκριμένα στην κατακόρυφη κατανομή των ατμοσφαιρικών παραμέτρων (αερολυμάτων, νεφών, υγρασίας) που θα διαρκέσει από τις 20 Απριλίου μέχρι το τέλος Μαΐου. Στόχος είναι να μελετηθούν οι συνέπειες της μειωμένης ανθρωπογενούς δραστηριότητας (κυκλοφορία των οχημάτων, βιομηχανική δραστηριότητα, αεροπορικές πτήσεις) λόγω της πανδημίας. Το Εθνικό Αστεροσκοπείο Αθηνών (ΕΑΑ) εξάλλου ανακοίνωσε ότι, στην προσπάθεια του να ενισχύσει την Πολιτεία, ξεκίνησε την ανάπτυξη και παροχή υπηρεσιών για την συνεχή παρακολούθηση της χωρικής κατανομής των κρουσμάτων και θανάτων της πανδημίας , τόσο παγκόσμια όσο και στην ελληνική επικράτεια. Το ΕΑΑ δημιούργησε μια πλατφόρμα ενημέρωσης για την συνεχή χωρική παρακολούθηση της πανδημίας, η οποία αναπτύχθηκε από την Επιχειρησιακή Μονάδα Επιστημών Παρατήρησης της Γης και Δορυφορικής Τηλεπισκόπησης BEYOND του Ινστιτούτου Αστρονομίας, Αστροφυσικής, Διαστημικών Εφαρμογών και Τηλεπισκόπησης (ΙΑΑΔΕΤ) του ΕΑΑ. Ειδικότερα για την Ελλάδα, εξασφαλίζει τη δυνατότητα συλλογής στοιχείων από τους Δήμους και τα Ληξιαρχεία της χώρας, με πρόσθετα δεδομένα που συλλέγονται στην μονάδα BEYOND/EAA Hellenic Mirror Site - Copernicus Satellite data και αφορούν κοινωνικοοικονομικά , περιβαλλοντικά και ατμοσφαιρικά  μεγέθη . Η πλατφόρμα είναι προσβάσιμη στο σύνδεσμο http://webgiscovid19.beyond-eocenter.eu/ . Διαβάστε επίσης Κορωνοϊός: Ραγδαία αύξηση των κρουσμάτων στη Ρωσία μέσα σε μία ημέρα  Κορωνοϊός: Θλιβερές εικόνες στο Κρανίδι - «Μάχη» για μια σακούλα με προμήθειες  Τουρκικό ΥΠΕΞ: Η Ελλάδα αγνοεί σκοπίμως τα δικαιώματά μας στην ανατολική Μεσόγειο",https://www.cnn.gr/news/perivallon/story/215180/koronoios-ethniko-asteroskopeio-ta-perioristika-metra-exoyn-thetikes-epiptoseis-sto-perivallon
environment,www.cnn.gr,Φτωχότερο το ζωικό βασίλειο: Πέθανε ο τελευταίος ρινόκερος της Σουμάτρα ,"12:27 Κυριακή, 24 Νοεμβρίου 2019","Newsroom, CNN Greece","Τέλος εποχής για τον ρινόκερο της Σουμάτρα, αφού πέθανε και ο  τελευταίος  ρινόκερος  του είδου ς που βρίσκεται σε αιχμαλωσία, που είχε απομείνει στη   Μαλαισία. Η Ιμάν, ο τελευταίος θηλυκός ρινόκερος στην περιοχή Sabah, στο νησί Βόρνεο είχε όγκους στη μήτρα από την περίοδο της αιχμαλωσίας της, τον Μάρτιο του 2014 και  πέθανε από καρκίνο.  Όπως ανακοίνωσαν οι υπεύθυνοι του πάρκου άγριας ζωής, ο θάνατός της ήρθε νωρίτερα από ότι περίμεναν, ενώ σημείωσαν ότι το τελευταίο διάστημα το ζώο  υπέφερε από φρικτούς πόνους. Σύμφωνα με δημοσίευμα της βρετανικής Guardian, η Ιμάν  είχε διαφύγει από το θάνατο αρκετές φορές  τα τελευταία χρόνια, λόγω αιφνίδιας μαζικής απώλειας αίματος –αλλά σε κάθε περίπτωση οι υπεύθυνοι του πάρκου κατόρθωναν να την κρατούν ζωντανή. Έλαβαν επίσης τα ωάριά της για μια πιθανή συνεργασία με άλλους επιστήμονες για την αναπαραγωγή των κρίσιμα απειλούμενων ειδών μέσω τεχνικών τεχνητής γονιμοποίησης. Ο  τελευταίος αρσενικός ρινόκερος  της Σουμάτρα πέθανε τον Μάιο, ενώ ένας άλλος θηλυκός ρινόκερος πέθανε επίσης σε αιχμαλωσία το 2017.  Οι προσπάθειες για την αναπαραγωγή τους έχουν αποδειχθεί μέχρι στιγμής μάταιες. Ο ρινόκερος της Σουμάτρα είναι  το μικρότερο από τα είδη ρινόκερου.  Κάποτε περιφέρονταν σε όλη την Ασία, μέχρι την Ινδία, αλλά ο αριθμός τους έχει συρρικνωθεί δραστικά λόγω της αποψίλωσης και της λαθροθηρίας. Το WWF εκτιμά ότι έχουν απομείνει μόνο περίπου 80 που ζουν κυρίως στην άγρια φύση στη Σουμάτρα. Η απομόνωσή τους σημαίνει ότι σπάνια εκτρέφονται και μπορεί να εξαφανιστούν σε μια δεκαετία, σύμφωνα με την ομάδα διατήρησης International Rhino Foundation. Η Διεθνής Ένωση για τη Διατήρηση της Φύσης προειδοποιεί ότι ο ρινόκερος της Σουμάτρα, όπως και του μαύρου ρινόκερου και του ρινόκερου της Ιάβα, βρίσκονται σε τεράστιο κίνδυνο.  Είναι οι μόνοι ασιατικοί ρινόκεροι με δύο κέρατα και καλυμμένοι με μαλλιά. Οι ρινόκεροι σκοτώνονται για τα κέρατά τους και πωλούνται στη μαύρη αγορά  λόγω των υποτιθέμενων ιατρικών ιδιοτήτων τους. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/198420/ftoxotero-to-zoiko-vasileio-pethane-o-teleytaios-rinokeros-tis-soymatra
environment,www.cnn.gr,Σκωτία: Φάλαινα βρέθηκε νεκρή με μία «μπάλα» απορριμμάτων 100 κιλών στο στομάχι της,"14:56 Δευτέρα, 02 Δεκεμβρίου 2019","Newsroom, CNN Greece","Μια  φάλαινα   -  φυσητήρας , η οποία  πέθανε  αφού ξεβράστηκε στη Νήσο Χάρις  της Σκωτίας, είχε μέσα στο στομάχι της « μια μπάλα απορριμμάτων »  βάρους 100 κιλών . Δίχτυα ψαρέματος, σκοινί, κορδέλα περιτυλίγματος, πλαστικές σακούλες και πλαστικά ποτήρια ήταν  μερικά από τα αντικείμενα  που βρέθηκαν μέσα στο στομάχι της με την μορφή κουβαριού. Ειδικοί επιστήμονες σε αυτά τα κητώδη θηλαστικά δήλωσαν ότι  δεν είναι ακόμη γνωστό αν τα αντικείμενα αυτά συνέβαλαν στον θάνατο  της φάλαινας, σύμφωνα με το  BBC . Αλλά ντόπιοι, οι οποίοι βρήκαν το πτώμα της στην ακτή Seilebost την Πέμπτη, υποστήριξαν ότι το συμβάν υπογραμμίζει το  ευρύτερο πρόβλημα  της  θαλάσσιας ρύπανσης . Μέλη της ΜΚΟ «Scottish Marine Animal Stranding Scheme (Smass)», μιας οργάνωσης που ερευνά τους θανάτους δελφινιών και φαλαινών, πραγματοποίησαν  νεκροτομή  στη φάλαινα για να επιχειρήσουν να διακριβώσουν τα αίτια του θανάτου της. Τα αντικείμενα αυτά πιστεύεται ότι  προήλθαν τόσο από την βιομηχανία αλιείας  όσο και από την χερσαία οικονομική δραστηριότητα. Η ακτοφυλακή και εργαζόμενοι στο Συμβούλιο των Εξωτερικών Εβρίδων βοήθησαν στην εξέταση της φάλαινας το Σάββατο και στην κατασκευή ενός  γιγαντιαίου λάκου  στην παραλία για τον  ενταφιασμό  του ζώου. ΠΡΟΣΟΧΗ  σκληρές εικόνες:  Σύμφωνα με στοιχεία της ΜΚΟ, περιστατικά με φάλαινες και δελφίνια που ξεβράζονται στις ακτές της Σκωτίας γνωρίζουν αύξηση.Το 2009 είχαν καταγραφεί  204 τέτοια περιστατικά , ενώ το 2018 περισσότερα από 930. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/199245/skotia-falaina-vrethike-nekri-me-mia-mpala-aporrimmaton-100-kilon-sto-stomaxi-tis
environment,www.cnn.gr,"Παγκόσμια Ημέρα Εδάφους: Και όμως, η επιβίωσή μας, εξαρτάται από το έδαφος!","17:18 Πέμπτη, 05 Δεκεμβρίου 2019","Νατάσσα Σπαγαδώρου, CNN Greece","Με το σύνθημα « Σταματήστε τη διάβρωση του εδάφους, σώστε το μέλλον μας » εορτάζεται σήμερα (5 Δεκεμβρίου) η  Παγκόσμια Ημέρα Εδάφους #WorldsSoilDay . Η επιβίωση της ανθρωπότητας εξαρτάται άμεσα από την υγεία του εδάφους. Το έδαφος είναι εξίσου σημαντικό με τον αέρα που αναπνέουμε και το νερό που πίνουμε, καθώς υποστηρίζει την παραγωγή τροφίμων, αλλά και μία σειρά σημαντικών οικολογικών υπηρεσιών. Μεταξύ άλλων, το έδαφος απορροφά τεράστιες ποσότητες διοξειδίου του άνθρακα από την ατμόσφαιρα, ανακυκλώνει πολύτιμα θρεπτικά συστατικά και οργανικά απόβλητα, συγκρατεί και φιλτράρει το νερό ρυθμίζοντας την κατανομή του στην επιφάνεια της Γης. Το υγιές έδαφος είναι σπουδαίος σύμμαχος στην αντιμετώπιση της κλιματικής αλλαγής, όμως οι ρυθμοί αναγέννησης του είναι δυσανάλογα αργοί σε σχέση με τον ρυθμό απώλειάς του: Απαιτούνται περίπου 2.000 χρόνια για να δημιουργηθούν 10 εκατοστά εδάφους όμως μία δυνατή βροχή μπορεί να παρασύρει και να απομακρύνει τεράστιες ποσότητες επιφανειακού χώματος, μέσα σε μόλις λίγα λεπτά! Σύμφωνα με στοιχεία του ΟΗΕ, το 33% των εδαφών του πλανήτη έχουν ήδη υποβαθμιστεί λόγω διάβρωσης, ενώ με τους τρέχοντες ρυθμούς υπολογίζεται πως μέχρι το 2050 θα έχουμε χάσει το 50% των καλλιεργήσιμων εδαφών. Πρόκειται για ένα εφιαλτικό σενάριο, αν αναλογιστεί κανείς ότι  ήδη σήμερα περισσότερο από 1 δισ. άνθρωποι πηγαίνουν κάθε βράδυ για ύπνο πεινασμένοι.  Σε έναν κόσμο των 9 δισ. ανθρώπων, η ραγδαία μείωση της διαθέσιμης γης για την παραγωγή τροφίμων θέτει σε κίνδυνο την ίδια την επιβίωση της ανθρωπότητας. Η διάβρωση του εδάφους αποτελεί ένα από τα σημαντικότερα προβλήματα που αντιμετωπίζει η γεωργία στη χώρα μας, αλλά και μία άμεση απειλή για μεγάλο μήκος της ελληνικής ακτογραμμής. Καθώς η κλιματική αλλαγή αυξάνει την ένταση και τη συχνότητα ακραίων καιρικών φαινομένων, τεράστιες εκτάσεις γόνιμου εδάφους εκτίθενται στον κίνδυνο της διάβρωσης. Πρόσφατη δορυφορική λήψη της κατάστασης στην Κινέτα αποτυπώνει με τον πιο γλαφυρό τρόπο πώς το φαινόμενο της διάβρωσης επηρεάζει τις ζωές μας, καθώς ο συνδυασμός δασικής πυρκαγιάς και έντονης βροχόπτωσης προκάλεσε σοβαρές κατολισθήσεις πάνω σε κατοικημένη περιοχή. Εδάφη που θα μπορούσαν να φιλοξενούν πλούσια βιοποικιλότητα, αποτελώντας πηγή πλούτου για την τοπική οικονομία, χάνονται στο βυθό της θάλασσας, καθώς στο πέρασμα τους τα ρέματα καταστρέφουν δημόσιες υποδομές και ιδιωτικές περιουσίες. Με τη σημερινή Παγκόσμια Ημέρα Εδάφους, ο ΟΗΕ τονίζει πως οι λύσεις απαιτούν αλλαγή από το επίπεδο των καθημερινών συνηθειών έως το επίπεδο χάραξης πολιτικής. Γι’ αυτό, καλεί τις κυβερνήσεις του κόσμου να λάβουν τα κατάλληλα μέτρα για την προστασία των εδαφών, τη βιώσιμη διαχείριση της γης και την αναγεννητική γεωργία. Η προώθηση της κομποστοποίησης για τη δημιουργία εδάφους σε επίπεδο νοικοκυριού, οι μαζικές φυτεύσεις δέντρων σε πλαγιές και αστικές περιοχές, τα κίνητρα για την προώθηση της βιολογικής γεωργίας αλλά και νέα υλικά για την κατασκευή δημοσίων έργων υποδομής είναι μόνο από λίγες από τις φυσικές λύσεις που προτείνονται για την προστασία του εδάφους. Καθώς οι φωνές για την ανάληψη συλλογικής δράσης για τα εδάφη αυξάνονται σε ευρωπαϊκό επίπεδο, στην Ελλάδα ξεχωρίζει το εγχείρημα «Κοινό Έδαφος για την Αειφορία» το οποίο υλοποιείται αυτή την περίοδο στο νομό Έβρου με χρηματοδότηση από το μέτρο «Καινοτόμες Δράσεις με τους πολίτες» του Πράσινου Ταμείου. Μέσα από μία σειρά Συζητήσεων Υπαίθρου σε αγροτικές κοινότητες, εκπαιδευτικά προγράμματα για παιδιά και εφήβους και ενημερωτικές δράσεις, το Κοινό Έδαφος αναδεικνύει τη σημασία του εδάφους για την αγροτική παραγωγή, την προσαρμογή και τη μετρίαση των επιπτώσεων της κλιματικής αλλαγής, αλλά και την εξέλιξη του ανθρώπινου πολιτισμού. Στο ενημερωτικό βίντεο που δημοσίευσε με αφορμή την Παγκόσμια Ημέρα Εδάφους, το Κοινό Έδαφος εφιστά την προσοχή μας στο γεγονός ότι το έδαφος είναι ένας περιορισμένος και περατός φυσικός πόρος, από τον οποίο εξαρτάται η επιβίωση μας και άρα χρήζει φροντίδας και προστασίας. Ας το δούμε, ας το κοινοποιήσουμε, ας προβληματιστούμε και ας αναλάβουμε δράση, ώστε να μην χάσουμε τη γη κάτω από τα πόδια μας:  To έργο « ΚΟΙΝΟ ΕΔΑΦΟΣ για την αειφορία », χρηματοδοτείται από το Πράσινο Ταμείο. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/199631/pagkosmia-hmera-edafoys-kai-omos-i-epiviosi-mas-exartatai-apo-to-edafos
environment,www.cnn.gr,Ρωσία: Δεκάδες πολικές αρκούδες «εγκλωβισμένες» λόγω κλιματικής αλλαγής,"14:35 Παρασκευή, 06 Δεκεμβρίου 2019","Newsroom, CNN Greece","Πενήντα έξι  πολικές αρκούδες  έχουν συγκεντρωθεί στα περίχωρα ενός χωριού στην περιοχή  Τσουκότκα , στη βορειοανατολική άκρη της  Ρωσίας , όπου οι χωρικοί τους παρέχουν τροφή καθώς  έχει καθυστερήσει ο σχηματισμός θαλάσσιου πάγου . Σύμφωνα με τα ρωσικά μέσα ενημέρωσης και την περιβαλλοντική οργάνωση Παγκόσμιο Ταμείο για τη Φύση (WWF), οι 56 πολικές αρκούδες βρίσκονται τώρα κοντά στο χωριό Ριρκάιπιι, καθώς  ακόμη δεν είναι αρκετά στέρεος ο πάγος στη θάλασσα  για να μπορέσουν να φύγουν για κυνήγι. Η καθυστέρηση του σχηματισμού του θαλάσσιου πάγου είναι μια από τις συνέπειες της   κλιματικής αλλαγής , επισημαίνουν. Όταν έφτασαν οι πολικές αρκούδες, οι χωρικοί άρχισαν να τους διαθέτουν σε απόσταση ασφαλείας από το χωριό τους  τροφή από πτώματα θαλάσσιων ίππων. «Μαζί με άλλες οργανώσεις δημιουργήσαμε αυτό το σημείο σίτισης με πτώματα θαλάσσιων ίππων τα οποία συλλέγουμε κατά μήκος της ακτής και τα τρώνε οι αρκούδες», δήλωσε σήμερα στο πρακτορείο Ria Novosti η Τατιάνα Μινένκο, η οποία είναι υπεύθυνη της οργάνωσης για την προστασία των πολικών αρκούδων «Περίπολος για τις Άρκτους». Ωστόσο, σύμφωνα με την ίδια, λόγω του μεγάλου αριθμού τους, τα αρσενικά κοιτάζουν να αρπάξουν την τροφή, διώχνοντας τα θηλυκά και τα μικρά. Σύμφωνα με τη Μινένκο, η παρουσία πολλών πολικών αρκούδων δεν αποτελεί πλέον κάτι το ασυνήθιστο  καθώς εδώ και χρόνια αργεί ο σχηματισμός του θαλάσσιου πάγου  ως συνέπεια της αλλαγής του κλίματος. «Όσο δεν παγώνει η θάλασσα (...) οι αρκούδες θα μένουν στην ακτή», σημείωσε. Σύμφωνα με τη μετεωρολογική υπηρεσία, την οποία ρώτησε το Ria Novosti, αύριο Σάββατο αναμένεται πτώση των θερμοκρασιών σε αυτήν την περιοχή, ενώ από τις 11 Δεκεμβρίου προβλέπεται να έχει στερεοποιηθεί το νερό. Στην  Αρκτική , όπως και στην  Ανταρκτική , το  λιώσιμο των πάγων  έχει επιταχυνθεί τις τελευταίες δεκαετίες , προκαλώντας τη μείωση των οικότοπων των ειδών της πανίδας των περιοχών αυτών. Κατά συνέπεια, πολικές αρκούδες περιπλανώνται συχνότερα τώρα πια κοντά σε χωριά ή πόλεις στον ρωσικό βορρά, σε αναζήτηση τροφής. Διαβάστε επίσης Κορωνοϊός: Ραγδαία αύξηση των κρουσμάτων στη Ρωσία μέσα σε μία ημέρα  CNNi: Οι δύο «μαύροι κύκνοι» απειλούν την αγορά πετρελαίου – Έρχονται πτωχεύσεις και εξαγορές «Αερομαχία» ρωσικού μαχητικού με αμερικανικό αεροσκάφος πάνω από τη Μεσόγειο",https://www.cnn.gr/news/perivallon/story/199742/rosia-dekades-polikes-arkoydes-egklovismenes-logo-klimatikis-allagis
environment,www.cnn.gr,Παγκόσμια ανησυχία: Οι πάγοι στη Γροιλανδία λιώνουν 7 φορές γρηγορότερα απ' ότι τη δεκαετία του '90,"09:45 Τετάρτη, 11 Δεκεμβρίου 2019","Newsroom, CNN Greece","Ανησυχία προκαλούν τα αποτελέσματα μεγάλης  διεθνούς  επιστημονικής έρευνας  αναφορικά με το λιώσιμο των πάγων στη  Γροιλανδία  καθώς, όπως διαπιστώθηκε, η πιο παγωμένη χώρα στον κόσμο  επιστημονικής έρευνας  με ρυθμό  επτά φορές ταχύτερο  από ό,τι στη δεκαετία του 1990.  επτά εκατοστά ανόδου της στάθμης των ωκεανών 2100 Τα συμπεράσματα προέκυψαν από την  ερευνητική κοινοπραξία IMBIE  με συμμετοχή δεκάδων επιστημονικών φορέων και επιστημόνων, δίνοντας την πιο ολοκληρωμένη εικόνα για το φαινόμενο του λιωσίματος των πάγων που έχει καταγραφεί ποτέ. Από το 1992 έως σήμερα οι απώλειες πάγου της Γροιλανδίας έχουν συμβάλει κατά τουλάχιστον ένα εκατοστό στην άνοδο των θαλασσών, ενώ οι συνολικές απώλειες από άλλους παγετώνες και την Ανταρκτική έχουν προκαλέσει μια άνοδο κατά περίπου 7,5 εκατοστά την ίδια περίοδο.  Σε όλο τον κόσμο 630 εκατομμύρια άνθρωποι εκτιμάται ότι ήδη ζουν σε παράκτια εδάφη που μπορεί να πλημμυρίζουν κάθε χρόνο έως το 2100.  13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: Τα ευρήματα δείχνουν ότι η Γροιλανδία έχει χάσει  3,8 τρισεκατομμύρια τόνους πάγου  από το 1992, αρκετούς για να ανέβουν τα επίπεδα της θάλασσας παγκοσμίως κατά σχεδόν 11 χιλιοστά (συγκεκριμένα 1,06 εκατοστά). Ο ρυθμός απώλειας των πάγων αυξήθηκε από 33 δισεκατομμύρια τόνους ετησίως κατά μέσο όρο στη δεκαετία του 1990, σε 254 δισεκατομμύρια τόνους ετησίως στην τελευταία δεκαετία. «Ο κανόνας είναι ότι για κάθε εκατοστό ανόδου της παγκόσμιας στάθμης των θαλασσών άλλοι έξι εκατ. άνθρωποι κινδυνεύουν από πλημμύρες σε όλο τον πλανήτη. Με βάση τις σημερινές τάσεις, μόνο η τήξη των πάγων της Γροιλανδίας θα υποχρεώσει 100 εκατομμύρια ανθρώπους να βιώνουν πλημμύρα κάθε χρόνο έως το τέλος του αιώνα, ενώ ο αριθμός θα φθάσει τα 400 εκατομμύρια αν ληφθεί συνολικά υπόψη η τήξη όλων των πάγων», ανέφερε ο επικεφαλής της έρευνας δρ Σέφερντ.   Οι επιστήμονες εκτιμούν ότι κατά το ήμισυ οι απώλειες των Γροιλανδικών πάγων οφείλονται σε  επιφανειακή τήξη  λόγω ανόδου της θερμοκρασίας, ενώ το υπόλοιπο μισό εξαιτίας της αυξημένης καταβύθισης των παγετώνων στο νερό λόγω ανόδου της θερμοκρασίας και των ωκεανών. Η χρονιά με ρεκόρ απωλειών ήταν το 2011, όταν χάθηκαν  335 δισ. τόνοι πάγου , δεκαπλάσιοι από ό,τι οι  ετήσιες απώλειες  στη δεκαετία του 1990. Έκτοτε έχει κάπως μειωθεί ο ρυθμός των απωλειών στους 238 δισ. τόνους ετησίως κατά μέσο όρο, αλλά παραμένει επτά φορές μεγαλύτερος από ό,τι πριν 20 έως 30 χρόνια.  Διαβάστε επίσης Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/200260/pagkosmia-anisyxia-oi-pagoi-sti-groilandia-lionoyn-7-fores-grigorotera-ap-oti-ti-dekaetia-toy-90
environment,www.cnn.gr,Έκθεση στον ΟΗΕ: Το οξυγόνο μειώνεται σε όλο και περισσότερες θαλάσσιες περιοχές,"19:38 Σάββατο, 07 Δεκεμβρίου 2019","Newsroom, CNN Greece","Η  μείωση του  οξυγόνου  στις  θάλασσες  γίνεται μια  αυξανόμενη απειλή  στα αποθέματα  ψαριών , σύμφωνα με μια νέα έκθεση που παρουσιάστηκε από τη Διεθνή Ένωση για τη Διατήρηση της Φύσης στο πλαίσιο της Διεθνούς Συνόδου του ΟΗΕ για το Κλίμα, που διεξάγεται στη Μαδρίτη. Όπως σημειώνει η έκθεση με τίτλο «Αποξυγόνωση των ωκεανών: πρόβλημα για όλους», περίπου 700 θαλάσσιες περιοχές στον κόσμο επηρεάζονται από το φαινόμενο. «Αυτή είναι ίσως η τελευταία προειδοποίηση από το ανεξέλεγκτο πείραμα το οποίο η ανθρωπότητα πραγματοποιεί στους ωκεανούς του κόσμου καθώς οι  εκπομπές του άνθρακα συνεχίζουν να αυξάνονται », είπε ο Νταν Λαφόλι, ένας από τους συγγραφείς της έκθεσης. Το περιεχόμενο σε οξυγόνο που μειώνεται στους ωκεανούς έχει δύο αίτια, σύμφωνα με την έκθεση: την  υπερθέρμανση  του πλανήτη και την  μόλυνση από τα γεωργικά απόβλητα. Όταν μειωθεί το θαλάσσιο νερό, τείνει να συγκρατεί λιγότερο οξυγόνο και η μόλυνση των υδάτων με απόβλητα από ιχθυοτροφεία ή λιπάσματα από την γεωργία, ειδικά στις παράκτιες περιοχές, αυξάνει αριθμητικά τα άλγη, τα οποία καταναλώνουν οξυγόνο. Σε ύδατα φτωχά σε οξυγόνο, οι  μέδουσες  και οι  σουπιές  επιβιώνουν  καλύτερα  σε σχέση με τα  ψάρια . Η Βαλτική και η Μαύρη Θάλασσα είναι τα μεγαλύτερα κλειστά θαλάσσια οικοσυστήματα με χαμηλό περιεχόμενο οξυγόνου, σημειώνει η έκθεση. Παρότι υπάρχουν, εν μέρει, φυσικοί λόγοι στην Μαύρη Θάλασσα, η χρήση φυτοφαρμάκων και η κλιματική αλλαγή είναι οι πρωταρχικοί λόγοι πρόκλησης αυτού του φαινομένου στη Βαλτική Θάλασσα. Ο τ όνος και ο καρχαρίας χρειάζονται πολύ οξυγόνο  για να επιβιώσουν λόγω του μεγέθους τους και των ενεργειακών τους απαιτήσεων. Θα οδηγηθούν σε σχετικά πλούσια σε οξυγόνο θαλάσσια στρώματα, σε ρηχότερα νερά και έτσι θα κινδυνεύουν να  αλιεύονται , γεγονός που με τη σειρά του θα οδηγήσει στην  υπεραλίευση , σύμφωνα με την έκθεση. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/199871/ekthesi-ston-ohe-to-oxygono-meionetai-se-olo-kai-perissoteres-thalassies-perioxes
environment,www.cnn.gr,Αποκαλυπτική έρευνα: Τα φυτά... ουρλιάζουν όταν στρεσάρονται,"14:17 Κυριακή, 08 Δεκεμβρίου 2019","Newsroom, CNN Greece","Τα φυτά ,  όπως οι άνθρωποι που καμιά φορά κραυγάζουν λόγω έντονου στρες, όταν βιώνουν στρες λόγω ξηρασίας ή φυσικής βλάβης, συχνά εκπέμπουν υπερηχητικές κραυγές , που δεν γίνονται αντιληπτές από τους ανθρώπους. Αυτό υποστηρίζει για πρώτη φορά μια νέα έρευνα από Ισραηλινούς επιστήμονες, σύμφωνα με την οποία τα φυτά όχι μόνο βλέπουν, μυρίζουν και ακούνε, αλλά επίσης είναι μόνο φαινομενικά σιωπηλά , καθώς στην πραγματικότητα « μιλάνε» και μάλιστα «φωνάζουν», όταν…ζορίζονται. Τελ Αβίβ Ιτζάκ Καΐτ ασαν» υπερηχητικά ουρλιαχτά «Τα ευρήματα μας μπορούν να αλλάξουν τον τρόπο που σκεφτόμαστε για το φυτικό βασίλειο, το οποίο έχει θεωρηθεί σχεδόν σιωπηλό μέχρι τώρα», σύμφωνα με τους ερευνητές. Οι ήχοι είναι στη γκάμα των  20 έως 100 kilohertz , η οποία μπορεί να γίνει αντιληπτή από μερικούς οργανισμούς σε απόσταση έως πέντε μέτρων από τα φυτά, σύμφωνα με τους ερευνητές, οι οποίοι πιστεύουν ότι οι κραυ γές αυτές ακούγονται από ορισμένα έντομα, ζώα και φυτά . Θα μπορούσαν όμως να τις ακούσουν και οι άνθρωποι με τα κατάλληλα όργανα, πράγμα που θα ειδοποιούσε έγκαιρα π.χ. για την έλλειψη νερού στις γεωργικές καλλιέργειες. Όπως τα ζώα, έτσι και τα φυτά αντιδρούν στο φυσικό στρες με διάφορους τρόπους, π.χ. την  απελευθέρωση χημικών ουσιών  με διακριτές οσμές, την αλλαγή του χρώματος ή του σχήματος τους κ.α. Μελέτες έχουν δείξει ότι αρκετά ζώα φαίνεται να αναγνωρίζουν και να ανταποκρίνονται σε αυτά τα σήματα, ενώ ακόμη και άλλα φυτά ανιχνεύουν τις οσμές-σήματα στον αέρα. Είχε, επίσης, διαπιστωθεί παλαιότερα ότι ορισμένα φυτά αντιδρούν στους ήχους, αλλά η νέα έρευνα πηγαίνει ένα βήμα παραπέρα, υποστηρίζοντας ότι τα ίδια βγάζουν ηχητικά σήματα, όταν κάτι δεν πάει καλά στο περιβάλλον τους. Τα ισραηλινά πειράματα δείχνουν ότι  διαφορετικά είδη φυτών βγάζουν διαφορετικούς ήχους  και ακόμη ότι το ίδιο φυτό «κραυγάζει» διαφορετικά ανάλογα με την αιτία που του προκαλεί το στρες που βιώνει (λειψυδρία, κόψιμο φύλλου κ.α.). Τα διψασμένα φυτά του καπνού π.χ. έχουν πιο δυνατή «φωνή» από τα φυτά που τους κόβονται τα φύλλα. Οι ντοματιές βγάζουν κατά μέσο όρο περίπου  35 υπερηχητικές κραυγές την ώρα  σε  περίπτωση έλλειψης νερού και 25 όταν κάποιος κόβει ένα κλαδί τους . Στα φυτά του καπνού οι κραυγές στις δύο αυτές περιπτώσεις στρες είναι 11 και 15 αντίστοιχα. Από την άλλη, φυτά χωρίς τέτοιους παράγοντες στρες εκπέμπουν λιγότερη από μια υπερηχητική κραυγή ανά ώρα. Με τη βοήθεια προγράμματος τεχνητής νοημοσύνης, που έκανε αναλύσεις των ήχων σε υπολογιστή, οι ερευνητές διαπίστωσαν ότι κάθε φυτό έχει τη δική του υπερηχητική «υπογραφή», ξεχωριστή για τις τρεις κατηγορίες «ξηρασία», «κόψιμο», «ανέπαφο». Στο μέλλον, οι γεωργοί μπορεί να χρησιμοποιούν αυτή την τεχνολογία για να «ακούνε» τις καλλιέργειες στα χωράφια τους, κατά πόσο χρειάζονται περισσότερο νερό, κάτι το οποίο είναι ολοένα και πιο αναγκαίο λόγω της κλιματικής αλλαγής. Οι επιστήμονες δεν εξέτασαν κατά πόσο τα φυτά «φωνάζουν» επίσης σε περίπτωση ασθένειας, υπερβολικού αλατιού στο χώμα, ακραία χαμηλής ή υψηλής θερμοκρασίας κ.α. Επίσης, είναι άγνωστο κατά πόσο όλα τα φυτά βγάζουν ήχους ή μόνο μερικά. Και τα δύο αυτά ζητήματα χρειάζονται περισσότερη έρευνα. Άλλοι πάντως επιστήμονες, όπως ο καθηγητής βιολογίας των φυτών Έντουαρντ Φάρμερ του Πανεπιστημίου της Λωζάννης, σύμφωνα με το ""New Scientist"", εμφανίστηκαν επιφυλακτικοί κατά πόσο όλοι οι ήχοι που έπιασαν τα μικρόφωνα, όντως προέρχονται από τα φυτά ή και από άλλες αιτίες, όπως το χώμα που ξεραίνεται. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/199933/apokalyptiki-ereyna-ta-fyta-oyrliazoyn-otan-stresarontai
environment,www.cnn.gr,Αυτά είναι τα πέντε σοβαρά ζητήματα που αντιμετωπίζει ο πλανήτης,"13:21 Τρίτη, 10 Δεκεμβρίου 2019","Newsroom, CNN Greece","Τέσσερις στους 10 νέους  θεωρούν την  κλιματική αλλαγή  ως ένα από τα σημαντικότερα προβλήματα  που αντιμετωπίζει ο κόσμος, σύμφωνα με έκθεση της Διεθνούς Αμνηστίας για την κατάσταση των ανθρωπίνων δικαιωμάτων. Η  δημοσκόπηση  δόθηκε στη δημοσιότητα σήμερα, Παγκόσμια Ημέρα Ανθρωπίνων Δικαιωμάτων, και διενεργήθηκε σε περισσότερους από  10.000 νέους ηλικίας 18-25 ετών  σε 22 χώρες στους οποίους ζητήθηκε να επιλέξουν  πέντε σοβαρά ζητήματα  από έναν κατάλογο που περιελάμβανε 23. Συνολικά σε  παγκόσμιο επίπεδο  το 41% επέλεξε την  κλιματική αλλαγή , δεύτερη με 36% ήρθε η  μόλυνση  και τρίτη η  τρομοκρατία  με 31%. Ωστόσο, σε  εθνικό επίπεδο  πρώτες στον κατάλογο με τις ανησυχίες των νέων έρχονται η  διαφθορά , η  μόλυνση , η  οικονομική   αστάθεια  και η  ανισότητα   στα εισοδήματα , με την κλιματική αλλαγή να βρίσκεται στην πέμπτη θέση. «Για τους νέους ανθρώπους  η κλιματική κρίση είναι μία από τις σημαντικότερες προκλήσεις  της εποχής τους», σχολίασε ο Κούμι Νάιντου απερχόμενος γενικός γραμματέας της Διεθνούς Αμνηστίας. «Πρόκειται για μια έκκληση προς τους διεθνείς ηγέτες για να αναλάβουν ακόμη πιο αποφασιστική δράση προκειμένου να αντιμετωπίσουν την κλιματική έκτακτη ανάγκη», πρόσθεσε. Όταν ρωτήθηκαν  ποιος θα πρέπει να αναλάβει μεγαλύτερη ευθύνη  για την προστασία του περιβάλλοντος, το 54% απάντησε οι  κυβερνήσεις , το 28% τα άτομα και το 14% οι επιχειρήσεις. Εξάλλου το 63% των ερωτηθέντων απάντησε ότι οι κυβερνήσεις θα πρέπει να λαμβάνουν σοβαρότερα υπόψη τους την ευμάρεια των πολιτών. Εξάλλου σήμερα δικηγορική εταιρεία που εκπροσωπεί 16 παιδιά από όλο τον κόσμο, ανάμεσά τους και η Σουηδέζα ακτιβίστρια  Γκρέτα Τούνμπεργκ , απέστειλε επιστολή στις κυβερνήσεις της Νορβηγίας και του Καναδά. Η στήριξη των χωρών αυτών στις βιομηχανίες πετρελαίου και φυσικού αερίου  παραβιάζουν τα  δικαιώματα των παιδιών , όπως αυτά αναφέρονται στη Σύμβαση του ΟΗΕ για τα Δικαιώματα των Παιδιών, τονίζεται στην επιστολή. Ανάμεσα στα 16 αυτά παιδιά είναι και η 14χρονη Αμερικανίδα ακτιβίστρια  Αλεξάντρια Βιγιασενόρ , η οποία τον Σεπτέμβριο προσέφυγε στην Επιτροπή του ΟΗΕ για τα Δικαιώματα των Παιδιών εναντίον πέντε χωρών για τις εκπομπές τους διοξειδίου του άνθρακα. Στο μεταξύ τη Δευτέρα οι Φιλιππίνες έδωσαν στη δημοσιότητα τα  αποτελέσματα μιας έρευνας που διήρκησε 14 χρόνια  για τις επιπτώσεις της κλιματικής αλλαγής στα ανθρώπινα δικαιώματα στη χώρα αυτή και τη συμβολή 47 εταιρειών με υψηλές εκπομπές διοξειδίου του άνθρακα σε αυτές τις επιπτώσεις. Η Επιτροπή Ανθρωπίνων Δικαιωμάτων των Φιλιππίνων, που άκουσε τις μαρτυρίες επιζώντων από  τυφώνες , κατέληξε στο συμπέρασμα ότι οι εταιρείες συνέβαλαν ξεκάθαρα στην κλιματική αλλαγή και τις επιπτώσεις της. Βάσει των στοιχείων οι εταιρείες ορυκτών καυσίμων μπορούν να θεωρηθούν  νομικά και ηθικά υπεύθυνες  για παραβιάσεις των ανθρωπίνων δικαιωμάτων εξαιτίας της κλιματικής αλλαγής. Διαβάστε επίσης Το Hubble γιορτάζει και η NASA μας δείχνει ποιες φωτογραφίες τράβηξε στα γενέθλιά μας Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Ημέρα της Γης 2020: Η Google τιμά τον πλανήτη μας με doodle",https://www.cnn.gr/news/perivallon/story/200158/ayta-einai-ta-pente-sovara-zitimata-poy-antimetopizei-o-planitis
environment,www.cnn.gr,«Καμπανάκι» Κομισιόν: Πρέπει επειγόντως να προστατέψουμε τον πλανήτη μας,"00:00 Παρασκευή, 06 Δεκεμβρίου 2019","Newsroom, CNN Greece","Σαφή προειδοποίηση ότι η ανάγκη μεταστροφής της ευρωπαϊκής πολιτικής για το περιβάλλον είναι πλέον απολύτως αναγκαία, απευθύνει η  έκτη έκθεση για την κατάσταση του περιβάλλοντος 2020,  που δημοσίευσε την Πέμπτη η  Ευρωπαϊκή Επιτροπή , με φόντο την  Πράσινη Συμφωνία . « Πρέπει επειγόντως να αναληφθεί δράση για την προστασία του πλανήτη μας », αναφέρεται χαρακτηριστικά στο συμπέρασμα της έκθεσης, την οποία παρουσίασαν ο Φρανς Τίμερμανς, εκτελεστικός αντιπρόεδρος, αρμόδιος για την Ευρωπαϊκή Πράσινη Συμφωνία και ο Βιργίνιους Σινκιάβιτσους, επίτροπος αρμόδιος για το Περιβάλλον, τους Ωκεανούς και την Αλιεία, μαζί με τον εκτελεστικό διευθυντή του Ευρωπαϊκού Οργανισμού Περιβάλλοντος, Χανς Μπρούινικς. «Στόχος μας είναι  να καταστούμε η πρώτη κλιματικά ουδέτερη ήπειρος με μια πλήρως κυκλική οικονομία , αναπτύσσοντας νέες καθαρές τεχνολογίες και βοηθώντας τους πολίτες να προσαρμόζονται σε νέες ευκαιρίες απασχόλησης και σε μετασχηματιζόμενες βιομηχανίες. Θα κινηθούμε προς καθαρότερα και αποδοτικότερα συστήματα κινητικότητας και προς βιωσιμότερη γεωργία», δήλωσε ο  Φρανς Τίμερμανς  και ανακοίνωσε η  Ευρωπαϊκή Επιτροπή . «Η παρούσα έκθεση μας δείχνει  τον κίνδυνο για το φυσικό μας κεφάλαιο , για τα ύδατα και τις θάλασσές μας, για τα εδάφη μας, για το κλίμα και τον αέρα μας. Την επόμενη εβδομάδα, η Επιτροπή θα παρουσιάσει την Ευρωπαϊκή Πράσινη Συμφωνία. Σαφής στόχος μας είναι να ενισχύσουμε την προστασία του περιβάλλοντος και της κυκλικής οικονομίας και να επιδιώξουμε μηδενική ρύπανση. Μπορούμε να χαμηλώσουμε την καμπύλη, να αναστρέψουμε τις τάσεις που παρουσιάζονται σε τούτη την έκθεση και μαζί να κάνουμε το μέλλον μας πράσινο», δήλωσε, από την πλευρά του, ο επίτροπος Βιργίνιους Σινκιάβιτσους. Διαβάστε επίσης Κορωνοϊός - Προσφυγικό: Η Αυστρία στέλνει στην Ελλάδα κοντέινερ και υγειονομικό εξοπλισμό Κορωνοϊός - Κομισιόν: Χρειαζόμαστε ένα σχέδιο Μάρσαλ για την επανεκκίνηση των οικονομιών  Φον ντερ Λάιεν: Η Ευρώπη οφείλει μια από καρδιάς συγγνώμη στην Ιταλία",https://www.cnn.gr/news/perivallon/story/199667/kampanaki-komision-prepei-epeigontos-na-prostatepsoyme-ton-planiti-mas
environment,www.cnn.gr,Αυτές είναι οι πιο φονικές ηφαιστειακές εκρήξεις των τελευταίων 25 ετών,"11:14 Τετάρτη, 11 Δεκεμβρίου 2019","Newsroom, CNN Greece","Πάνω από 10 είναι οι  ηφαιστειακές εκρήξεις  που σημειώθηκαν το τελευταίο τέταρτο του αιώνα, πριν από αυτή της Δευτέρας στο νησί Ουάιτ της  Νέας Ζηλανδίας , στην οποία  έχασαν τη ζωή τους  έξι άνθρωποι  και  άλλοι εννιά παραμένουν επισήμως  αγνοούμενοι , αν και θεωρείται βέβαιο πως είναι νεκροί. Η Νέα Ζηλανδία βρίσκεται πάνω στον λεγόμενο Δακτύλιο της Φωτιάς στον Ειρηνικό Ωκεανό, όπου  τέμνονται οι τεκτονικές πλάκες της Αυστραλίας και του Ειρηνικού , καταγράφονται έως και 15.000 σεισμικές δονήσεις τον χρόνο και ισχυρή ηφαιστειακή δραστηριότητα. Το  1953 , η πτώση ξεραμένης λάβας από το όρος  Ρουαπέγιου , στο Βόρειο Νησί, είχε εκτροχιάσει τρένο με αποτέλεσμα να χάσουν τη ζωή τους 151 άνθρωποι. Την 22α Δεκεμβρίου, έκρηξη στο ινδονησιακό ηφαίστειο  Άνακ Κρακατόα  προκαλεί την πτώση μεγάλου μέρους του κρατήρα στη θάλασσα. Πάνω από 150 εκατομμύρια κυβικά μέτρα βράχων και ηφαιστειακής τέφρας πέφτουν στον ωκεανό, δημιουργώντας τσουνάμι που χτυπάει εντελώς απροειδοποίητα τις ακτές της Σουμάτρας και της Ιάβας. Πάνω από 420 άνθρωποι σκοτώνονται, άλλοι 7.200 τραυματίζονται.  9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: Την 3η Ιουνίου το  ηφαίστειο Φουέγο , 35 χιλιόμετρα νοτιοανατολικά της πρωτεύουσας, μπαίνει σε φάση έκρηξης και στέλνει ποτάμια λάβας και ηφαιστειακή τέφρα σε πολλές κοινότητες. Οι πυροκλαστικές ροές και η βροχή καυτής τέφρας, φαινόμενο που παρομοιάστηκε με αυτό που είχε πλήξει την Πομπηία το 79 μ. Χ., σβήνει από τον χάρτη το χωριό Σαν Μιγκέλ Λος Λότες. Τουλάχιστον 200 άνθρωποι χάνουν τη ζωή τους.  13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: Το  ηφαίστειο Οντάκε  (σε υψόμετρο 3.067 μέτρων, στο κεντρικό τμήμα της χώρας) ξυπνά την 27η Σεπτεμβρίου, εκλύει στήλες καπνού, ηφαιστειακή τέφρα κι εκτοξεύει πετρώματα. Εκατοντάδες εκδρομείς παγιδεύονται. Περίπου εξήντα χάνουν τη ζωή τους.  Η καταστροφή αυτή είναι η χειρότερη του είδους στο ιαπωνικό αρχιπέλαγος μετά το τέλος του πολέμου. Το 1991, η έκρηξη του ηφαιστείου του όρους Ουνζέν είχε στοιχίσει τη ζωή σε 43 ανθρώπους, συμπεριλαμβανομένων των Γάλλων ηφαιστειολόγων Μορίς και Κατιά Κραφτ και του αμερικανού επιστήμονα Χάρι Γκλίκεν. Στη νήσο Σουμάτρα (δυτικά), τουλάχιστον 16 άνθρωποι πεθαίνουν στις αρχές Φεβρουαρίου του 2014 στην έκρηξη της  ηφαίστειου Σιναμπούνγκ , που είχε ξυπνήσει πέντε μήνες νωρίτερα έπειτα από 400 χρόνια αδράνειας.  Τον Μάιο του 2016, χωριά καταπλακώνονται από παχιές στρώσεις καιόμενης ηφαιστειακής τέφρας έπειτα από μια νέα έκρηξη, με αποτέλεσμα τουλάχιστον επτά άνθρωποι να χάσουν τη ζωή τους. Τον Οκτώβριο, το  ηφαίστειο Μεράπι  (σε υψόμετρο σχεδόν 2.900 μέτρων) εκρήγνυται με αποτέλεσμα πάνω από 300 άνθρωποι να χάσουν τη ζωή τους και περίπου 280.000 άλλοι να αναγκαστούν να εγκαταλείψουν τις εστίες τους.  Πρόκειται για την ισχυρότερη ηφαιστειακή έκρηξη από το 1872 στον κρατήρα αυτόν, που βρίσκεται σε εξαιρετικά πυκνοκατοικημένη περιοχή στο κέντρο της νήσου Ιάβας, παρότι άλλη έκρηξη το 1930 ήταν φονικότερη (1.300 νεκροί). Το 1994, ακόμη μια ηφαιστειακή έκρηξη στοιχίζει τη ζωή σε 60 ανθρώπους. Το  Νγιραγκονγκό , στα υψίπεδα της Γκόμας (ανατολικά), σε υψόμετρο 3.000 και πλέον μέτρων, μπαίνει σε φάση έντονης δραστηριότητας και εκρήγνυται στα μέσα Ιανουαρίου, στοιχίζοντας τη ζωή σε πάνω από 100 ανθρώπους και καλύπτοντας με λάβα ολόκληρο το ανατολικό τμήμα της πόλης. Η πιο πολύνεκρη έκρηξη είχε σημειωθεί το 1977, όταν οι νεκροί είχαν ξεπεράσει τους 600. Περίπου 800 χιλιόμετρα βορειοανατολικά της Λίμας , μια ξαφνική ηφαιστειακή έκρηξη διαλύει έναν λόφο και προκαλεί τεράστιες κατολισθήσεις. 34 άνθρωποι κηρύσσονται αγνοούμενοι. Τον Ιούνιο, η έκρηξη του ηφαιστείου Σουφριέρ , στο νησί Μοντσεράτ (Μικρές Αντίλες), βρετανική κτήση, στοιχίζει τη ζωή σε 20 ανθρώπους. Το Πλίμουθ, μέχρι τότε πρωτεύουσα της νήσου, η οποία εκκενώνεται, σβήνεται από τον χάρτη. Η κατάρρευση, τον Σεπτέμβριο, του κρατήρα του ηφαιστείου Πάρκερ , στο νότιο τμήμα του νησιού Μιντανάο, στοιχίζει τη ζωή σε 70 ανθρώπους, ενώ άλλοι 30 κηρύσσονται αγνοούμενοι. Τέσσερα χρόνια νωρίτερα, το ξύπνημα του Πινατούμπο (80 χλμ. βόρεια της Μανίλας) στοιχίζει τη ζωή 800 και πλέον ανθρώπων. Η πιο γνωστή ηφαιστειακή έκρηξη στην παγκόσμια ιστορία είναι εκείνη του Βεζούβιου , περίπου 12 χιλιόμετρα από τη σημερινή Νάπολη, το 79 μ. Χ., η οποία κατέστρεψε ολοσχερώς την Πομπηία και το Ηράκλειο (Ερκολάνο). Η έκρηξη του ηφαιστείου Κρακατόα στην Ινδονησία το 1883 ( 36.000 νεκροί ) θεωρείται η μεγαλύτερη που έχει παρατηρηθεί ποτέ: η ηφαιστειακή τέφρα και οι καπνοί έφθασαν σε υψόμετρο 20.000 μέτρων, βυθίζοντας ολόκληρη την περιοχή στο απόλυτο σκοτάδι. Η έκρηξη του ηφαιστείου προκάλεσε τσουνάμι τα κύματα του οποίου έκαναν τον γύρο ολόκληρου του πλανήτη. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/200268/aytes-einai-oi-pio-fonikes-ifaisteiakes-ekrixeis-ton-teleytaion-25-eton
environment,www.cnn.gr,Εγκαίνια για το πρώτο «σπιτάκι ανταποδοτικής ανακύκλωσης» στην Καλλιθέα,"19:38 Πέμπτη, 19 Δεκεμβρίου 2019","Newsroom, CNN Greece","Ο υπουργός Εσωτερικών,  Τάκης Θεοδωρικάκος , εγκαινίασε την Πέμπτη το  Πολυκέντρο Ανακύκλωσης - ανταποδοτικής ανακύκλωσης  που τοποθετήθηκε στην  Καλλιθέα , στο πλαίσιο του πιλοτικού προγράμματος «Νέα Γενιά Ανακύκλωσης» που έχει ξεκινήσει το υπουργείο Εσωτερικών σε συνεργασία με τους Δήμους Καλλιθέας, Νέας Σμύρνης, Ιωαννιτών, Ναυπλίου και Άνδρου αθητές από το 2 Δημοτικό Σχολείο Καλλιθέας Μιλώντας προς τους μαθητές ο κ. Θεοδωρικάκος τους κάλεσε να πάρουν επάνω τους την υπόθεση της ανακύκλωσης ώστε και οι ίδιοι και οι οικογένειές τους, αλλά και ο Δήμος τους και η χώρα μας να ωφεληθούν. Όπως εξήγησε στα παιδιά ο υπουργός Εσωτερικών με την ανταποδοτική ανακύκλωση κερδίζουν όλοι. Ωφελούνται οι ίδιοι, αφού για κάθε 33 συσκευασίες κερδίζουν 1 ευρώ. Κερδίζει ο Δήμος, αφού μειώνεται ο όγκος των απορριμμάτων στα οποία πρέπει να γίνει αποκομιδή και να μεταφερθούν στη Φυλή, κι έτσι, μέσω της εξοικονόμησης χρημάτων, θα υπάρχει δυνατότητα να προσφέρονται φθηνότερες και καλύτερες υπηρεσίες. Κερδίζει και η χώρα, καθώς θα είναι συνεπής στις υποχρεώσεις που έχει αναλάβει και από τις τελευταίες θέσεις της Ευρώπης, θα γίνει πρωτοπόρα στην ανακύκλωση. «Με την  Ανταποδοτική Ανακύκλωση  προσδοκούμε να υπάρξουν  πολύ πιο ισχυρά αποτελέσματα . Να αλλάξει η ζωή μας. Να περάσουμε στο κλαμπ των πρωτοπόρων κρατών της Ευρώπης και αυτό θα είναι επ’ ωφελεία των πολιτών, οι οποίοι θα έχουν φθηνότερες και καλύτερες υπηρεσίες από τους δήμους τους»,είπε χαρακτηριστικά ο κ.  Θεοδωρικάκος . Σημειώνεται ότι τα 45 «σπιτάκια ανακύκλωσης» που τοποθετούνται στους πέντε δήμους που μετέχουν στο πιλοτικό πρόγραμμα του Υπ. Εσωτερικών «Νέα Γενιά Ανακύκλωσης» είναι προσφορά του συστήματος «Ανταποδοτική Ανακύκλωση» και δεν έχουν κοστίσει ούτε ένα ευρώ στο ΥΠΕΣ ή στους Δήμους. «Φιλοδοξία μας είναι μέσα στο 2020, ένα έτος που ονομάζουμε χρονιά της «Νέας Γενιάς Ανακύκλωσης», αυτό να γίνει σε όλη την Ελλάδα. Ήδη έχουμε συζητήσει με τον Περιφερειάρχη κ. Πατούλη και πιστεύω ότι μέσα στο δίμηνο της νέας χρονιάς αυτό το μήνυμα θα μεταλαμπαδευτεί σε ολόκληρη την Περιφέρεια Αττικής. Και από εδώ θα μεταβιβαστεί σε ολόκληρη τη χώρα», σημείωσε ο κ. Θεοδωρικάκος. Ο Δήμαρχος Καλλιθέας Δημήτρης Κάρναβος προσφωνώντας τον υπουργό Εσωτερικών είπε ότι είναι τιμή του που το πιλοτικό πρόγραμμα «Νέα Γενιά Ανακύκλωσης» ξεκινά από την Καλλιθέας κι επισήμανε ότι η ανακύκλωση «εκφράζει μια νέα αντίληψη σεβασμού της φύσης και της ορθολογικής διαχείρισης των πόρων». «Η ανακύκλωση όφειλε και οφείλει να είναι μια μεγάλη εθνική προτεραιότητα. Κατ' αρχάς, για λόγους καθαρά οικονομικούς. Κάθε μέρα ένας τεράστιος πλούτος πετιέται κυριολεκτικά στα σκουπίδια.  Μια στοιχειώδης ανακύκλωση θα έφερνε απευθείας εισοδήματα στις τοπικές μας οικονομίες αλλά και στην εθνική οικονομία . Υπολογίζεται ότι η οικονομία της ανακύκλωσης στην Ευρωπαϊκή Ένωση προσθέτει εισόδημα στην Ευρωπαϊκή οικονομία, πάνω από 150 δισ. ετησίως και πάνω από 4 εκατομμύρια θέσεις εργασίας. Η υστέρηση της χώρας στην ανακύκλωση στερεί τη χώρα από εισόδημα αλλά και από πολύτιμες θέσεις εργασίας», πρόσθεσε. Αναφερόμενος στα οφέλη του δήμου όσον αφορά στην καθαριότητα ο κ. Κάρναβος είπε: « Μια καθολική ανακύκλωση θα έκανε πολύ πιο καθαρούς τους δρόμους, τα πεζοδρόμιά μας, τους δημόσιους χώρους  και αυτό θα συνέβαλε καθοριστικά στην ενίσχυση της τουριστικής μας εικόνας. Ιδιαίτερα τώρα για την Αττική που ξαναμπαίνει στο διεθνή τουριστικό χάρτη». Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/201357/egkainia-gia-to-proto-spitaki-antapodotikis-anakyklosis-stin-kallithea
environment,www.cnn.gr,Βίντεο: Πολικές αρκούδες παλεύουν να σταθούν σε λιωμένους πάγους,"20:30 Κυριακή, 22 Δεκεμβρίου 2019","Newsroom, CNN Greece","Οι συνέπειες της  κλιματικής αλλαγής  αποτυπώνονται σε ένα βίντεο που κάνει ήδη το γύρο των  social media  και απεικονίζει πολικές αρκούδες να προσπαθούν να κρατηθούν στην επιφάνεια της θάλασσας, στον  Αρκτικό Κύκλο , με τους πάγους να λιώνουν και να σπάνε, παρασύροντάς τες στα παγωμένα νερά.  Russia Today Σύμφωνα με το ρωσικό δίκτυο, οι αρκούδες μοιάζουν να παίζουν με τα  κομμάτια λιωμένου πάγου , σε ένα θέαμα που θα μπορούσε να είναι πράγματι  εξαιρετικά διασκεδαστικό  αν δεν απειλούσε την ίδια την ύπαρξη των αρκούδων: οι λιωμένοι πάγοι, εμποδίζουν τη  μεταναστευτική οδό  των αρκούδων και, συνεπώς, την αναζήτηση της τροφής τους. Ο  πάγος  συνιστά το πλέον στοιχειώδες συστατικό για την επιβίωση των  πολικών αρκούδων , καθώς σε αυτόν μπορούν να κυνηγούν φώκιες που αποτελεί και την κύρια πηγή τροφής τους. Το λιώσιμο των πάγων, όμως, ως αποτέλεσμα της  κλιματικής αλλαγής , οδηγεί τα μεγαλόσωμα αυτά ζώα σε μαρασμό.     Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/201638/sygklonistiko-vinteo-polikes-arkoydes-paleyoyn-na-stathoyn-stoys-liomenoys-pagoys
environment,www.cnn.gr,Γκαλαπάγκος: Βίντεο από τη στιγμή που χιλιάδες λίτρα καυσίμου πέφτουν στη θάλασσα,"13:06 Πέμπτη, 26 Δεκεμβρίου 2019","Newsroom, CNN Greece","Λίγες ημέρες πριν, μία φορτηγίδα με περίπου  2.300 λίτρα καύσιμο ντίζελ  έπεσε σε λιμάνι των  νήσων Γκαλαπάγκος , μετά από ναυάγιο, και οι Αρχές του Ισημερινού έθεσαν σε εφαρμογή την Κυριακή σχέδιο αντιμετώπισης κατάστασης εκτάκτου ανάγκης. Το καύσιμο που διέρρευσε έχει σχηματίσει  πετρελαιοκηλίδα  και απειλούσε το εύθραυστο οικοσύστημα του αρχιπελάγους που η UNESCO αναγνώρισε ως παγκόσμια φυσική κληρονομιά το 1978, ενώ αργότερα αναγνωρίστηκε και ο περιβάλλων ωκεανός. Ευτυχώς άμεσα  τέθηκε υπό έλεγχο . Προσωπικό του στρατού και της υπηρεσίας προστασίας του περιβάλλοντος έστησε « φράγματα περιορισμού » της κηλίδας και άπλωσε « απορροφητικά υφάσματα » για να μειωθεί «ο κίνδυνος για το περιβάλλον εξαιτίας του ναυαγίου της φορτηγίδας Orca», ανέφερε μέσω Twitter το Εθνικό Πάρκο Γκαλαπάγκος, ο φορέας ο οποίος είναι αρμόδιος για την προστασία των νησιών. «Υπήρξε διαρροή καυσίμου,  τα μέλη του πληρώματος της φορτηγίδας έπεσαν στη θάλασσα για να σώσουν τις ζωές τους », διευκρίνισε η ECU 911, η υπηρεσία ασφάλειας των νησιών, τα οποία απέχουν περίπου 1.000 χιλιόμετρα από την ήπειρο και στα οποία το οικοσύστημα είναι ένα από τα πιο εύθραυστα στον πλανήτη Γη. Το ατύχημα, στο οποίο  τραυματίστηκε  ένας άνθρωπος , έγινε στο λιμάνι του νησιού Σαν Κριστόμπαλ, όταν κατέρρευσε γερανός ενώ τοποθετούσε εμπορευματοκιβώτιο στη φορτηγίδα. Το πλοίο, αποσταθεροποιημένο, ανατράπηκε.  Μονάδες του στρατού και της αστυνομίας συντονίζονται για να αντιμετωπίσουν τις πιο  πιεστικές ανάγκες  και να αποτιμήσουν την περιβαλλοντική ζημιά, σύμφωνα με την ECU 911. «Προχωράμε σε άμεσες ενέργειες προκειμένου να μειωθούν οι κίνδυνοι για το περιβάλλον», τόνισε ο υπουργός Περιβάλλοντος του Ισημερινού Ραούλ Λεδέσμα, διαβεβαιώνοντας ότι λαμβάνονται «τα απαραίτητα έκτακτα μέτρα για να ξεπεραστεί αυτό το ατυχές συμβάν». Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/202031/gkalapagkos-vinteo-apo-ti-stigmi-poy-xiliades-litra-kaysimoy-peftoyn-sti-thalassa
environment,www.cnn.gr,Αυστραλία: Οι φωτιές απειλούν τα αποθέματα νερού στο Σίδνεϋ,"12:26 Παρασκευή, 27 Δεκεμβρίου 2019","Newsroom, CNN Greece","Οι Αρχές της  Αυστραλίας   ανακοίνωσαν σήμερα ότι επικεντρώνονται στην  προστασία των υδάτινων πόρων  από τις  σφοδρές  πυρκαγιές  που μαίνονται γύρω από το  Σίδνεϋ , τη μεγαλύτερη πόλη της χώρας. Οι πυροσβέστες που μάχονται ενάντια στις πυρκαγιές επί εβδομάδες  ωφελήθηκαν από τις καλύτερες καιρικές συνθήκες στη διάρκεια των Χριστουγέννων , όταν η θερμοκρασία σημείωσε πτώση, όμως η ανάπαυλα αυτή δεν αναμένεται να διαρκέσει. Η θερμοκρασία στην πολιτεία Νέα Νότια Ουαλία προβλέπεται να πλησιάσει ξανά τους  40 βαθμούς Κελσίου  στις αρχές της επόμενης εβδομάδας, ενισχύοντας τις πυρκαγιές κοντά στο Φράγμα Ουαραγκάμπα, το οποίο παρέχει νερό στο 80% των 5 εκατομμυρίων κατοίκων του Σίδνεϋ. «Τις τελευταίες ημέρες μέχρι την  ψυχρή αλλαγή  οι πυρκαγιές αποτελούσαν πιθανή απειλή στην παροχή νερού και τα αποθέματά του, κυρίως στη Ουαραγκάμπα και τα Μπλε Όρη», επεσήμανε αξιωματούχος της υπηρεσίας που είναι αρμόδια για τους υδάτινους πόρους της Νέας Νότιας Ουαλίας, της WaterNSW. «Με τις επερχόμενες πολύ ζεστές συνθήκες η κατάσταση από τις πυρκαγιές ενδέχεται να επιδεινωθεί και στα δύο αυτά μέτωπα και πιθανόν αλλού», πρόσθεσε. Το Φράγμα Ουαραγκάμπα βρίσκεται 65 χιλιόμετρα δυτικά του Σίδνεϋ και σε αυτό συγκεντρώνεται το  νερό  που έρχεται από τα βουνά. Η χωρητικότητά του έχει μειωθεί στο 44,8%, ενώ λιγότερα από τρία χρόνια πριν ήταν σχεδόν γεμάτο. Παρά τις εκτεταμένες καταστροφές από τις πυρκαγιές προς το παρόν το δίκτυο ύδρευσης του Σίδνεϋ  δεν έχει υποστεί ζημιές , εξήγησε ο εκπρόσωπος.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Με  περισσότερα από 40 φράγματα  σε όλη την πολιτεία, η εταιρεία WaterNSW παρέχει τα δύο τρίτα του νερού στις εταιρείες ύδρευσης της πολιτείας οι οποίες το καθαρίζουν και το επεξεργάζονται για να προσφέρουν καθαρό, πόσιμο νερό στις πόλεις. Μεγάλες ποσότητες στάχτης και από αποκαΐδια  ενδέχεται να επηρεάσουν την ποιότητα του νερού  στα φράγματα, στην περίπτωση που μετά τις πυρκαγιές ακολουθήσουν έντονες βροχοπτώσεις. Ωστόσο βραχυπρόθεσμα δεν προβλέπονται βροχές για τη Νέα Νότια Ουαλία και η WaterNSW έχει τοποθετήσει ήδη φίλτρα ώστε να αποφύγουν το ενδεχόμενο αυτό. Διαβάστε επίσης Φριχτή υπόθεση στην Αυστραλία: Άνδρας βασάνιζε και βίαζε νεαρή για εβδομάδες Αυστραλία: Χαλάρωση ορισμένων περιορισμών καθώς η μετάδοση του κορωνοϊού επιβραδύνεται Κορωνοϊός: Καταρρέουν οι εταιρείες του Μπράνσον - Ζητά κρατική ενίσχυση από Βρετανία και Αυστραλία",https://www.cnn.gr/news/perivallon/story/202133/aystralia-oi-foties-apeiloyn-ta-apothemata-neroy-sto-sidney
environment,www.cnn.gr,Κλιματική αλλαγή: Χρονιά μαζικών κινητοποιήσεων των πολιτών το 2019 ,"08:50 Κυριακή, 29 Δεκεμβρίου 2019","Newsroom, CNN Greece","Ογκώδεις διαδηλώσεις νέων για το  Κλίμα , πολλαπλασιασμός των πράξεων πολιτικής ανυπακοής:  απέναντι στην  κλιματική αλλαγή , οι πολίτες εγκάλεσαν θορυβωδώς τους ηγέτες τους το 2019, χρονιά που συγκαταλέγεται στις  θερμότερες που έχουν ποτέ καταγραφεί. Η νεαρή Σουηδή  Γκρέτα Τούνμπεργκ ,  άγνωστη εδώ και έναν χρόνο, έγινε στα 16 της χρόνια το πρόσωπο μίας οργισμένης νεολαίας. Με την απεργία της από το σχολείο για το Κλίμα κινητοποίησε εκατοντάδες χιλιάδες νέους σε ολόκληρο τον κόσμο. Το  κίνημα μη βίαιης πολιτικής ανυπακοής Extinction Rebellion  γεννήθηκε στην Βρετανία και απλώθηκε. Με το σύνθημα «η ελπίδα πεθαίνει, η δράση ξεκινά» προχώρησαν σε αποκλεισμούς οδικών αρτηριών στο Λονδίνο και επέκτειναν την δράση του στον κόσμο, χωρίς να φοβηθούν τις μαζικές συλλήψεις. Όπως μεταδίδει το ΑΠΕ-ΜΠΕ, στο τέλος του Νοεμβρίου, με τη ευκαιρία της ""Black Friday"" και της COP25 στην Μαδρίτη, ακτιβιστές απέκλεισαν ανθρακωρυχεία στην Γερμανία ή αποθήκες της Amazon στην Γαλλία. Το έναυσμα για την κινητοποίηση; Η δημοσίευση, στο τέλος του 2018, της  ειδικής έκθεσης των εμπειρογνωμόνων του ΟΗΕ για το Κλίμα  (Διακυβερνητική Επιτροπή για την Κλιματική Αλλαγή, IPCC, Giec) για την κατάσταση στην οποία θα περιέλθει ο πλανήτης με μία αύξηση της θερμοκρασίας κατά 1,5°C έως 2°C. «Το μήνυμα των επιστημόνων είναι ότι  κάθε μισός βαθμός μετρά », λέει η Amy Dahan, ιστορικός των Επιστημών, ειδική στην κλιματική αλλαγή στο CNRS. Τα λόγια τους, που επί χρόνια παρέμεναν περιορισμένα στους κύκλους των ηγετών και των μη κυβερνητικών οργανώσεων, διαδόθηκαν στον πλανήτη. Πολίτες φρόντισαν να δημοσιοποιήσουν την έκθεση δίνοντας σε όλους πρόσβαση στο περιεχόμενό της. «Αυτό είναι καινούργιο», λέει η κλιματολόγος Corinne Le Quéré, πρόεδρος του Ανωτάτου Συμβουλίου για το Κλίμα στην Γαλλία και μέλος της βρετανικής Επιτροπής για την Κλιματική Αλλαγή. «Εργάζομαι για την κλιματική αλλαγή εδώ και 30 χρόνια και επί 29 χρόνια, ως επιστήμονες κάναμε την δουλειά μας εν κρυπτώ», αστειεύεται η επιστήμονας που πλέον δέχεται «κάθε μέρα προσκλήσεις» για να συμμετάσχει σε συζητήσεις.  13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: Η έκθεση αυτή υπήρξε το έναυσμα και για την Caroline Merner, 24χρονη ακτιβίστρια για το Κλίμα. «Μας έδωσε ένα  ξεκάθαρο χρονικό όριο: μένουν 12 χρόνια για να δράσουμε », λέει η Καναδή, μέλος του κινήματος Youth4Climate. Δεν τίθεται πλέον θέμα να αφήνουμε να περνά ο χρόνος ανάμεσα στις δεσμεύσεις και τις αποφάσεις των πολιτικών ηγετών, λέει. «Οι νέοι δεν δέχονται την «πράσινη απάτη» (greenwashing). Το 2019, η IPCC σήμανε συναγερμό και για το θέμα της  διαχείρισης των εδαφών και των ωκεανών.  Η ομάδα των εμπειρογνωμόνων του ΟΗΕ για την βιοποικιλότητα, η IPBES Global Assessment Report on Biodiversity and Ecosystem Services, σήμανε από την πλευρά της συναγερμό για την  υποβάθμιση των «ειδών». Την ίδια στιγμή,  τα ακραία κλιματικά φαινόμενα πολλαπλασιάζονται , σε όλες ανεξαιρέτως τις ηπείρους: κυκλώνας Idai στην Μοζαμβίκη, τυφώνας Hagibis στην Ιαπωνία, επεισόδια καύσωνα και ξηρασίας ρεκόρ στην Ευρώπη, πυρκαγιές στην Καλιφόρνια και την Αυστραλία, πλημμυρισμένη Βενετία, ενώ η Ινδονησία σχεδιάζει να μεταφέρει την πρωτεύουσά της απέναντι στην άνοδο της στάθμης των υδάτων. «Βλέπουμε τις κλιματικές αλλαγές με τα ίδια μας τα μάτια», λέει η Corinne Le Quéré. «Αυτή η πραγματικότητα μας αναγκάζει να; δράσουμε». Το 2019 ήταν η  θερμότερη χρονιά  που έχει καταγραφεί ποτέ. Μετά το 2015, το 2016, το 2017, το 2018... Υπό την πίεση του δρόμου και της κάλπης, με την επίδοση των οικολόγων στο Ευρωπαϊκό Κοινοβούλιο, οι κυβερνήσεις αρχίζουν να δραστηριοποιούνται. Κατά τη διάρκεια  συνόδου κορυφής του ΟΗΕ για το Κλίμα,  που έδωσε το έναυσμα για την οργάνωση τεράστιων διαδηλώσεων, 66 κράτη δεσμεύθηκαν για ουδετερότητα άνθρακα μέχρι το 2050. Όμως, οι μεγαλύτεροι ρυπαντές απουσίαζαν, ενώ οι Ηνωμένες Πολιτείες επιβεβαίωσαν την αποχώρησή τους από την συμφωνία του Παρισιού. Οι πορείες για το Κλίμα συγκέντρωσαν τεράστια πλήθη στις ΗΠΑ, την Αυστραλία ή την Γερμανία και πολύ μικρότερα στην Ασία, την Αφρική ή την Λατινική Αμερική, που βρίσκονται στην πρώτη γραμμή αντιμέτωπες με τις συνέπειες της κλιματικής αλλαγής. Ωστόσο, δεν πρέπει να θεωρούμε ότι οι πληθυσμοί του Νότου δεν κινητοποιούνται, σύμφωνα με τον Alfredo Jornet, καθηγητή του Πανεπιστημίου του Όσλο. Κινήματα στις περιοχές αυτές είναι ενεργά από χρόνια, λέει αναφέροντας ως παράδειγμα τους  αυτόχθονες της Αμαζονίας. «Μπορεί κανείς να ανησυχεί για το Κλίμα όταν έχει χρήματα, προνόμια», λέει η Melina Sakiyama, Βραζιλιάνα ακτιβίστρια, για την οποία τα περιβαλλοντικά και κοινωνικά θέματα συνδέονται στενά. Η κινητοποίηση των πολιτών θα αυξηθεί την νέα χρόνια - κλειδί για το Κλίμα και για την Φύση; Εκτός της σημαντικής Διάσκεψης για το Κλίμα ( COP26) στην Γλασκόβη στο τέλος του 2020, η Διεθνής Ένωση Προστασίας της Φύσης (UICN) πραγματοποιεί το παγκόσμιο συνέδριό της στην Γαλλία τον Ιούνιο, πριν από την διεθνή σύνοδο για την Βιοποικιλότητα τον Οκτώβριο στην Κίνα. Ο Alfredo Jornet δεν αμφιβάλλει ότι η παγκόσμια κινητοποίηση θα συνεχισθεί: πλήττοντας τόσο τις πλούσιες όσο και τις φτωχές χώρες, η κλιματική αλλαγή «μας κάνει πιο ικανούς να δράσουμε μαζί». Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/202265/klimatiki-allagi-xronia-mazikon-kinitopoiiseon-ton-politon-to-2019
environment,www.cnn.gr,Την πιο ζεστή ημέρα στην ιστορία της κατέγραψε η Αυστραλία ,"10:34 Τετάρτη, 18 Δεκεμβρίου 2019","Newsroom, CNN Greece","Τη  θερμότερη ημέρα  της από τότε που τηρούνται σχετικά δεδομένα έζησε χθες Τρίτη η  Αυστραλία , με τον εθνικό μέσο όρο των μέγιστων  θερμοκρασιών   να φθάνει τους  40,9° Κελσίου , ανακοίνωσε σήμερα η αυστραλιανή  μετεωρολογική υπηρεσία . Όπως ανακοίνωσε σήμερα η αυστραλιανή μετεωρολογική υπηρεσία, το προηγούμενο ρεκόρ είχε καταγραφεί τον Ιανουάριο του 2013 και ήταν 40,3° Κελσίου. Ωστόσο και το νέο ρεκόρ αναμένεται να σπάσει πολύ σύντομα, καθώς εξαπλώνεται κύμα καύσωνα στη χώρα που υπάρχει κίνδυνος να ευνοήσει τις δασικές πυρκαγιές οι οποίες μαίνονται στη χώρα. Νέα ρεκόρ ζέστης καταγράφηκαν αυτή την εβδομάδα στην Πολιτεία της Δυτικής Αυστραλίας, όπου πυροσβέστες αγωνίζονται εναντίον πυρκαγιών που έχουν απανθρακώσει  δεκάδες χιλιάδες στρέμματα . Το κύμα καύσωνα προελαύνει προς το κεντρικό τμήμα της χώρας, προς ανατολική κατεύθυνση, όπου ήδη πυρκαγιές κατέστρεψαν δεκάδες χιλιάδες στρέμματα βλάστησης και πάνω από 700 σπίτια. Οι πυρκαγιές αυτές ώθησαν πολλούς Αυστραλούς να  διαδηλώσουν  εναντίον της παθητικότητας της συντηρητικής κυβέρνησης της Αυστραλίας στον αγώνα εναντίον των κλιματικών αλλαγών και της υπερθέρμανσης του πλανήτη. Σήμερα οι αρχές προειδοποίησαν τους κατοίκους της ανατολικής ακτής εναντίον της «νέας απειλής», καθώς αναμένονται ισχυροί άνεμοι με ριπές  100 χιλιομέτρων την ώρα  σε περιοχές όπου μαίνονται πυρκαγιές εκτός κάθε ελέγχου.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Τριάντα εκατομμύρια στρέμματα γης έχουν απανθρακωθεί σε όλη τη χώρα και έξι άνθρωποι έχασαν τη ζωή τους στις εκατοντάδες πυρκαγιές των τελευταίων μηνών, συμπεριλαμβανομένης μιας γιγαντιαίας φωτιάς βόρεια του Σίδνεϊ. Οι αρχές κάνουν λόγο για «κατάσταση έκτακτης ανάγκης για τη δημόσια υγεία» στη μεγαλύτερη πόλη της χώρα λόγω των τοξικών καπνών που αναπνέουν οι κάτοικοί της εδώ κι εβδομάδες. Οι φωτιές είναι συχνές στην Αυστραλία όταν έρχεται το καλοκαίρι του νοτίου ημισφαιρίου αλλά φέτος άρχισαν πάρα πολύ νωρίς και είναι εξαιρετικά εκτεταμένες . Ερευνητές εκτιμούν ότι η αύξηση της θερμοκρασίας στον πλανήτη δημιουργεί συνθήκες που ευνοούν τις πυρκαγιές ακόμα πιο πολύ. Διαβάστε επίσης Φριχτή υπόθεση στην Αυστραλία: Άνδρας βασάνιζε και βίαζε νεαρή για εβδομάδες Αυστραλία: Χαλάρωση ορισμένων περιορισμών καθώς η μετάδοση του κορωνοϊού επιβραδύνεται Κορωνοϊός: Καταρρέουν οι εταιρείες του Μπράνσον - Ζητά κρατική ενίσχυση από Βρετανία και Αυστραλία",https://www.cnn.gr/news/perivallon/story/201125/h-triti-i-pio-zesti-imera-stin-istoria-tis-aystralias
environment,www.cnn.gr,Φάλαινα 10 μέτρων βρέθηκε να επιπλέει νεκρή στον Τάμεση,"14:23 Τετάρτη, 09 Οκτωβρίου 2019","Newsroom, CNN Greece","Μια μεγάπτερη  φάλαινα , μήκους 10 μέτρων, εντοπίστηκε  νεκρή  να επιπλέει στον  Τάμεση , ανατολικά του Λονδίνου, και τώρα θα παραδοθεί στους επιστήμονες για να διενεργήσουν  νεκροτομή . Η φάλαινα  βρέθηκε  νεκρή  σε ρηχά νερά  την Τρίτη, στην περιοχή του Greenhithe και αργά το βράδυ ανασύρθηκε από το σημείο κάτω από τη Γέφυρα QE2, όπου βρέθηκε. « Είναι εξαιρετικά θλιβερό . Βρισκόμουν στην κυριολεξία δύο βήματα από την νεκρή φάλαινα», είπε ο Μάρτιν Γκάρσαϊντ, ένας εκπρόσωπος του Λιμενικού Σώματος Λονδίνου, που βοήθησε στην επιχείρηση ανάσυρσης της φάλαινας. «Ήταν τόσο θλιβερό όσο και ανατριχιαστικό. Όλοι οδηγούσαν πάνω στη γέφυρα, ενώ μια όμορφη φάλαινα 10 μέτρων επέπλεε νεκρή από κάτω τους».  Η φάλαινα ήταν τόσο μεγάλη, ώστε τα ταχύπλοα του Λιμενικού δυσκολεύτηκαν να τη ρυμουλκήσουν. «Ήταν  μεγαλύτερη από το σκάφος στο οποίο επέβαινα , δεν χωράει αμφιβολία, και το μήκος της ταίριαζε με εκείνο του μεγαλύτερου σκάφους, επομένως θα έλεγα τουλάχιστον 10 μέτρα», σημείωσε ο Γκάρσαϊντ.  A couple from yesterday 7/10/19 of the River Thames Humpback Whale at Greenhithe (Kent) showing how close to the shore it was at one point  @BDMLR   @KentMammalGroup   @londonmammals1   @iGiGL   #humpbackwhale   #thameswhale   #humpback   #riverthames   pic.twitter.com/B7PS1B427k October 8, 2019 Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/193346/falaina-10-metron-vrethike-na-epipleei-nekri-ston-tamesi
environment,www.cnn.gr,Αυτό είναι το πιο επικίνδυνο μανιτάρι στον κόσμο,"21:55 Πέμπτη, 03 Οκτωβρίου 2019","Newsroom, CNN Greece","Ένα  άκρως δηλητηριώδες  μανιτάρι , με τοξίνες που μπορούν να απορροφηθούν μέσω του δέρματος,  εντοπίστηκε για πρώτη φορά  στο τροπικό δάσος που βρίσκεται κοντά στον Μεγάλο Κοραλλιογενή Ύφαλο της  Αυστραλίας . Ο μύκητας αυτός, που είναι γνωστό ως Δηλητηριώδες Κοράλλι της Φωτιάς  και είναι περισσότερο γνωστός στη Νότια Κορέα και την Ιαπωνία ως ένα από τα πιο δηλητηριώδη μανιτάρια στον κόσμο, βρέθηκε κοντά στο Κερνς, στην βόρεια Πολιτεία Κουίνσλαντ, σύμφωνα με τους επιστήμονες του Πανεπιστημίου Τζέιμς Κουκ (JCU). «Αν το βρείτε,  δεν πρέπει να το αγγίξετε  και οπωσδήποτε να  μην το φάτε », δήλωσε ο Ματ Μπάρετ, ειδικός στους μύκητες του τμήματος Αυστραλιανής Τροπικής Βοτανολογίας του πανεπιστημίου αυτού. «Από τα περίπου 100 τοξικά μανιτάρια που είναι γνωστά στους ερευνητές, αυτό είναι το μόνο οι τοξίνες του οποίου μπορούν να απορροφηθούν από το δέρμα», υπογράμμισε.  Brain-shrinking killer fungus that cannot be touched is found in Australia  https://t.co/1KSlEyIcPA October 3, 2019 Αν φαγωθεί, ο ξεχωριστός αυτός κόκκινος μύκητας προκαλεί μία  φρικτή σειρά συμπτωμάτων : πόνο στο στομάχι, εμέτους, διάρροιες, πυρετό και μούδιασμα, τα οποία ακολουθούνται έπειτα από ώρες ή ημέρες από απολέπιση του δέρματος στα χέρια και τα πόδια και συρρίκνωση του εγκεφάλου, σύμφωνα με όσα ανέφερε ο Μπάρετ.  Το πιο πιθανό είναι, σύμφωνα με τους επιστήμονες, ο επικίνδυνος αυτός μύκητας να εμφανίστηκε φυσικά στο Κερνς, αν και υπάρχουν αναφορές για την παρουσία τους και από την Ινδονησία και την Παπούα  Νέα Γουινέα , αναφέρει ο Μπάρετ σε ανακοίνωσή του. Το είδος αυτό μύκητα, το οποίο φέρει την επιστημονική ονομασία «podostroma cornu-damae», βρέθηκε από έναν φωτογράφο σε ένα προάστιο του Κερνς, προτού αναγνωριστεί από τους ερευνητές, σύμφωνα με το Πανεπιστήμιο Τζέιμς Κουκ. «Το γεγονός ότι μπορούμε να βρούμε έναν τόσο ξεχωριστό και ιατρικά σημαντικό μύκητα όπως το Δηλητηριώδες Κοράλλι της Φωτιάς ακριβώς μέσα στην αυλή μας δείχνει ότι έχουμε ακόμη πολλά να μάθουμε για τους μύκητες στην βόρεια Αυστραλία», κατέληξε ο Μπάρετ. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/192661/ayto-einai-to-pio-epikindyno-manitari-ston-kosmo
environment,www.cnn.gr,Κόστα Ρίκα: Ένας παράδεισος για τους οικολόγους - Πρότυπο για όλες τις χώρες,"14:48 Κυριακή, 06 Οκτωβρίου 2019","Newsroom, CNN Greece","Το μερίδιο  ανανεώσιμων πηγών  στο σύστημα παραγωγής ενέργειας της  Κόστα Ρίκα  στην Κεντρική Αμερική έφτασε φέτος το 98,84%. Δεν είναι, όμως, μόνο στην παραγωγή ηλεκτρισμού από μη ρυπογόνες πηγές που η μικρή χώρα της Λατινικής Αμερικής διεκδικεί την παγκόσμια πρωτοπορία στο θέμα της  προστασίας του περιβάλλοντος , αλλά και δίνει ένα πολύ μεγάλης, παγκόσμιας σημασίας παράδειγμα για το τι μπορεί να κάνουν μια ηγεσία με σαφές  όραμα  και  στρατηγική  και μια κοινωνία που το ασπάζεται ενεργά, ακόμα και αντιμέτωπες με τις συνήθεις ισχυρές πιέσεις των βιομηχανιών ορυκτών καυσίμων και άλλων ρυπογόνων βιομηχανικών λόμπι. Αναγνωρίζοντας τα επιτεύγματα της χώρας, ο  ΟΗΕ   της απένειμε φέτος το βραβείο « Champions of the Earth », τη σημαντικότερη διάκριση του διεθνούς οργανισμού για τα θέματα του περιβάλλοντος, για το ρόλο της στην προστασία της φύσης και τις φιλόδοξες πολιτικές της για την καταπολέμηση της κλιματικής αλλαγής, που την έχουν καταστήσει «παγκόσμιο ηγέτη» στο θέμα της βιωσιμότητας. H Κόστα Ρίκα επιδιώκει να γίνει το 2021, ταυτόχρονα με τον εορτασμό των 200 χρόνων από την ανεξαρτησία της από τους Ισπανούς, η δεύτερη χώρα στον κόσμο με « ουδετερότητα άνθρακα » (μετά το Μπουτάν). Ουδετερότητα άνθρακα σημαίνει να απορροφάς από την ατμόσφαιρα όσο άνθρακα εκπέμπεις. Αλλά δεν είναι μόνο οι εκπομπές άνθρακα. Η Κόστα Ρίκα έχει επίσης κάνει  μεγάλες προόδους  στο θέμα της αναδάσωσης, της προστασίας της βιοποικιλότητας (η ίδια διαθέτει το 6% της παγκόσμιας βιοποικιλότητας), ενώ έχει ένα πρόγραμμα σταδιακής αντικατάστασης των υπαρχόντων αυτοκινήτων με υβριδικά και ηλεκτρικά. Μετά την αντικατάσταση των ορυκτών καυσίμων από ανανεώσιμες πηγές ενέργειας, τα αυτοκίνητα είναι ο βασικός εναπομένων παράγων εκπομπής αερίων θερμοκηπίου. Η Κόστα Ρίκα είναι επίσης από τους  πρωταγωνιστές στην αντιμετώπιση της  ρύπανσης των θαλασσών  από πλαστικά, ιδίως πλαστικές συσκευασίες μιας χρήσης. Το πρόβλημα αυτό είναι μείζον γιατί, έτσι που πάμε, λένε οι επιστήμονες, μισο-αστεία, μισο-σοβαρά, μέχρι τα μέσα του αιώνα θα υπάρχουν στους ωκεανούς περισσότερες πλαστικές σακούλες παρά ψάρια! Η Κόστα Ρίκα είναι διεθνώς πρωτοπόρα και στην έρευνα για  νέες μορφές ενέργειας  και εκεί θα οργανωθεί το 2020 ένα συνέδριο επιστημόνων από τη Βόρεια και τη Νότια Αμερική με θέμα νέους τρόπους εκμετάλλευσης της ενέργειας των θαλασσών. Προς στιγμήν, η μικρή κεντροαμερικανική χώρα είχε ενδιαφερθεί, από κοινού με μια εταιρεία του αεροδιαστημικού τομέα των ΗΠΑ, και για την παραγωγή ενέργειας από υδρογόνο, που ορισμένοι αναλυτές διεθνώς θεωρούν ως την «ενέργεια του μέλλοντος», η έρευνα όμως στον τομέα αυτό σταμάτησε και τα συμβόλαια ακυρώθηκαν, προκαλώντας  μεγάλες διαμαρτυρίες  της κοινής γνώμης και επικρίσεις προς την κυβέρνηση. Από όλα αυτά, σημειωτέον,  η Κόστα Ρίκα είχε οικονομικό όφελος και όχι κόστος . Μη χρησιμοποιώντας επί 20 χρόνια ορυκτά καύσιμα για την παραγωγή ηλεκτρισμού υπολογίζεται ότι  κέρδισε 482,4 εκατομμύρια δολάρια . Τα οικονομικά οφέλη δεν περιορίζονται εκεί, γιατί η χώρα έχει επίσης οργανώσει μια προσοδοφόρα «βιομηχανία» οικο-τουρισμού. Άλλωστε τα ίδια τα επιτεύγματά της στην οικολογία και οι διεθνείς δραστηριότητές της στον τομέα αυτό, έχοντας μια  διεθνή ακτινοβολία  αυξάνουν την «ήπια (πολιτική) ισχύ» της χώρας και την καθιστούν ακόμα πιο ελκυστική ως τουριστικό προορισμό. Φέτος και μέχρι τώρα η  υδροηλεκτρική ενέργεια  παρήγαγε το 67,5% της συνολικής ηλεκτρικής ενέργειας, παρά τις ξηρασίες που έπληξαν την περιοχή, η  αιολική ενέργεια  το 17%, η  γεωθερμική  το 13,5%. Η  ηλιακή ενέργεια  και η  βιομάζα  είναι κάτω του 1%, το μερίδιο όμως της πρώτης αναμένεται να αυξηθεί λόγω της εισαγωγής και εγκατάστασης μεγάλου αριθμού κινεζικών φωτοβολταϊκών. Η παραγωγή ηλεκτρικής ενέργειας γίνεται από 100 εγκαταστάσεις, κρατικές, αγροτοσυνεταιριστικές και ιδιωτικές. Να προσθέσουμε τέλος ότι η Κόστα Ρίκα διακρίνεται και από μία άλλη πρωτοτυπία: Η  επανάσταση των στρατιωτικών  της(!) το 1948, οδήγησε στην κατάργηση των ενόπλων δυνάμεων, αφού η ηγεσία που ανέδειξε, κατέληξε στο συμπέρασμα ότι δεν υφίσταται εξωτερική απειλή κατά της χώρας. Έκτοτε η χώρα διαθέτει  μόνο αστυνομική δύναμη  και μια  ειδική δύναμη  που υπάγεται στην Προεδρία της. Οι μεγάλες πιστώσεις που πήγαιναν παλαιότερα στις ένοπλες δυνάμεις διατίθενται έκτοτε και για πολλές δεκαετίες στην αντιμετώπιση κοινωνικών και οικονομικών προβλημάτων. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/192978/kosta-rika-enas-paradeisos-gia-toys-oikologoys-protypo-gia-oles-tis-xores
environment,www.cnn.gr,Μανιτάρι… 11 κιλών εντοπίστηκε στα Γρεβενά,"13:34 Δευτέρα, 07 Οκτωβρίου 2019","Newsroom, CNN Greece","Ένα  μανιτάρι  -  γίγαντα , βάρους  11 κιλών , εντόπισε μανιταροσυλλέκτης σε ορεινή περιοχή των  Γρεβενών . Κατά τη διάρκεια της Κυριακάτικής του βόλτας στο βουνό, ο Γεώργιος Γάκης, που συνηθίζει να κάνει είτε μόνος τους είτε με φίλους, το μανιτάρι σε  δασώδη περιοχή  του ορεινού όγκου. Όπως ανέφερε στο ΑΠΕ-ΜΠΕ «το μανιτάρι στην τοπική ονομασία λέγεται ""Πόπορδο"" ή αλλιώς ""Λυκόπερδο το ασκόμορφο’’, είναι  γευστικότατο  και είναι ένα από τα τρία είδη μανιταριών που γνωρίζω καλά και συλλέγω από τη φύση. Άλλοι μανιταρόφιλοι συλλέγουν περισσότερα είδη». Τα Γρεβενά δεν είναι τυχαίο ότι θεωρούνται ως η  πόλη του μανιταριού , αφού στη συγκεκριμένη περιοχή υπάρχουν  πάνω από 2.500  από τα συνολικά 7.000 είδη μανιταριών που έχουν καταγραφεί σε όλη την Ελλάδα. Από τα Γρεβενά ξεκίνησε ο  πρώτος οργανωμένος σύλλογος μανιταρόφιλων , για να εξελιχθεί στην συνέχεια σε ένα πανελλήνιο δίκτυο που έχει εκατοντάδες συλλέκτες και φίλους μανιταριών σε όλη την Ελλάδα. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/193072/manitari-11-kilon-entopistike-sta-grevena
environment,www.cnn.gr,"Περισσότερη ρύπανση, μεγαλύτερη εγκληματικότητα: Τι δείχνει νέα έρευνα ","12:55 Παρασκευή, 11 Οκτωβρίου 2019","Newsroom, CNN Greece","Η  κακή ποιότητα του αέρα δεν κάνει κακό μόνο στην υγεία  (παθήσεις πνευμόνων, καρδιοπάθειες, εγκεφαλικά, καρκίνοι κ.ά.), αλλά μπορεί να κάνει τους ανθρώπους πιο  επιθετικούς  και συνδέεται με  αύξηση της εγκληματικής βίας , σύμφωνα με μία νέα αμερικανική επιστημονική μελέτη. περιβαλλοντικό περιοδικό «Environmental Economics & Management» Διαπιστώθηκε ότι μία ημερήσια αύξηση των σωματιδίων κατά δέκα μικρογραμμάρια ανά κυβικό μετρο αέρα σχετιζόταν με μία αύξηση κατά 1,4% των βίαιων εγκλημάτων, όπως οι σωματικές επιθέσεις. Επίσης, μία ημερήσια αύξηση κατά 0,01 μέρη ανά δισεκατομμύριο (ppb) στο όζον κοντά στο έδαφος σχετιζόταν με μία αύξηση κατά σχεδόν 1% των περιστατικών βίαιης εγκληματικότητας και ειδικότερα κατά 1,15% των βίαιων επιθέσεων. «Όταν εκτίθεσαι σε περισσότερη ρύπανση γίνεσαι οριακά πιο επιθετικός, όχι κατ' ανάγκη σωματικά, αλλά μπορεί να επιτεθείς σε κάποιον λεκτικά, ενώ καταστάσεις που αλλιώς δεν θα είχαν κλιμακωθεί, ξεφεύγουν από τον έλεγχο», δήλωσε η ερευνήτρια Τζουντ Μπέιχαμ. Η μελέτη δεν υπεισήλθε στους πιθανούς μηχανισμούς που συνδέουν τη ρύπανση με την επιθετικότητα, απλώς διαπίστωσε μία συσχέτιση. Μία άλλη μελέτη, με επικεφαλής τον Τζέσε Μπέρμαν του Πανεπιστημίου της Μινεσότα, που δημοσιεύθηκε στο περιοδικό επιδημιολογίας «Epidemiology», κατέληξε πάντως σε παρόμοια συμπεράσματα. Διαβάστε επίσης Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/193560/perissoteri-rypansi-megalyteri-egklimatikotita-ti-deixnei-nea-ereyna
environment,www.cnn.gr,Κλιματική αλλαγή - Υπηρεσία Copernicus: Το 2019 ήταν η δεύτερη πιο ζεστή χρονιά στον κόσμο,"00:00 Πέμπτη, 09 Ιανουαρίου 2020","Newsroom, CNN Greece","Προβληματισμό προκαλούν τα στοιχεία της  ευρωπαϊκής υπηρεσίας Κοπέρνικος ( Copernicus ),  η οποία περιγράφει  «ανησυχητικές» ενδείξεις , καθώς  το 2019 ήταν η δεύτερη πιο ζεστή χρονιά στον κόσμο , κλείνοντας μια δεκαετία με ζέστη που έσπασε τα ρεκόρ. Σύμφωνα με το ΑΠΕ – ΜΠΕ, τα στοιχεία του ευρωπαϊκού φορέα έρχονται τη στιγμή που η Αυστραλία φλέγεται και πολλαπλασιάζονται τα ακραία καιρικά φαινόμενα. « Το 2019 ήταν μια εξαιρετικά ζεστή χρονιά , στην πραγματικότητα η δεύτερη πιο ζεστή στον κόσμο, σύμφωνα με τις βάσεις δεδομένων μας, με πολλούς μήνες να έχουν καταρρίψει ρεκόρ», σχολίασε σε ανακοίνωση ο Κάρλο Μπουοντέμπο, ο επικεφαλής της Ευρωπαϊκής Υπηρεσίας Κοπέρνικος για την Κλιματική Αλλαγή (C3S). Το έτος που πέρασε ταξινομείται δεύτερο, μόλις κατά 0,04 βαθμό Κελσίου πίσω από το 2016, το οποίο παραμένει το πιο ζεστό. Η υπηρεσία Κοπέρνικος  επιβεβαιώνει επίσης πως τα πέντε πιο ζεστά χρόνια που έχουν καταγραφεί ποτέ είναι τα πέντε τελευταία χρόνια: ο υδράργυρος ανέβηκε από 1,1 έως 1,2 βαθμό Κελσίου πάνω από τη θερμοκρασία της προβιομηχανικής εποχής. Επίσης η δεκαετία 2010-2019 υπήρξε η πιο ζεστή από τότε που άρχισαν οι μετρήσεις.  «Πρόκειται αδιαμφισβήτητα για  ανησυχητικές ενδείξεις », υπογράμμισε ο Ζαν-Νοέλ Τεπό, διευθυντής του Ευρωπαϊκού Κέντρου Μεσοπρόθεσμων Μετεωρολογικών Προγνώσεων (ECMWF), στο οποίο υπάγεται το C3S. Εξαιτίας των εκπομπών αερίων που προκαλούν το φαινόμενο του θερμοκηπίου  και οφείλονται στις ανθρώπινες δραστηριότητες, η θερμοκρασία του πλανήτη έχει ήδη αυξηθεί κατά 1 βαθμό Κελσίου σε σχέση με την προβιομηχανική εποχή, με καταστροφικές επιπτώσεις σ' ολόκληρη την υφήλιο. Με το σημερινό ρυθμό, η θερμοκρασία του πλανήτη μπορεί να αυξηθεί  μέχρι και 4 ή 5 βαθμούς Κελσίου μέχρι το τέλος του αιώνα . Σύμφωνα με τον ΟΗΕ, για να μην εξαλειφθεί η ελπίδα να περιορισθεί η άνοδος της θερμοκρασίας στον 1,5 βαθμό Κελσίου, πρέπει οι εκπομπές διοξειδίου του άνθρακα να μειώνονται κατά 7,6% κάθε χρόνο από το 2020 μέχρι το 2030, κάτι απαιτεί μια πρωτοφανή μεταμόρφωση της παγκόσμιας οικονομίας. Αν αυτή δεν συμβεί, οι εκπομπές θα συνεχίσουν να αυξάνονται.  Η  Ευρωπαϊκή Υπηρεσία Κοπέρνικος για την  Κλιματική Αλλαγή  ανακοίνωσε εξάλλου σήμερα πως η συγκέντρωση CO2 στην ατμόσφαιρα συνέχισε να αυξάνεται τα τελευταία χρόνια, του 2019 περιλαμβανομένου. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/203396/klimatiki-allagi-ypiresia-copernicus-to-2019-itan-i-deyteri-pio-zesti-xronia-ston-kosmo
environment,www.cnn.gr,Μαλαισία: Πέθανε ο τελευταίος αρσενικός ρινόκερος της Σουμάτρας,"21:28 Δευτέρα, 27 Μαίου 2019","Newsroom, CNN Greece","Πέθανε ο τελευταίος αρσενικός  ρινόκερος  της Σουμάτρας στη Μαλαισία,  αφήνοντας πίσω του  μόλις έναν θηλυκό σπάνιο ρινόκερο  του ίδιου είδους. Ο Ταμ, όπως τον είχαν ονομάσει, είχε εμφάνισε  ανεπάρκεια  σε  διάφορα όργανά  τουπροτού πεθάνει. Την είδηση του θανάτου του επιβεβαίωσε η Συμμαχία Ρινόκερων του Βόρνεο (BORA), με ανάρτηση που έκανε στο facebook. Οι ρινόκεροι της Σουμάτρας είναι το είδος του  μικρότερου ρινόκερου σε όλο τον κόσμο , και φτάνουν το 1,30 σε ύψος όταν αναπτυχθούν πλήρως.  Είναι οι μόνοι ασιατικοί ρινόκεροι με δύο κέρατα και καλυμμένοι με μαλλιά. Το ζώο βρίσκεται στην Ινδονησία, στην Μαλαισία, ενώ εκτιμάται ότι μερικά βρίσκονται και στη νότια Ταϊλάνδη, σύμφωνα με το WWF. Δεν είναι σαφές πόσοι ακόμα ρινόκεροι του είδους αυτού υπάρχουν, αλλά ειδικοί εκτιμούν ότι υπάρχουν λιγότεροι από 80 στην άγρια φύση. Η BORA επισημαίνει ότι  το είδος είναι υπό εξαφάνιση,  καθώς τα λίγα ζώα που εξακολουθούν να υπάρχουν, δεν είναι αρκετά για να τα σώσουν. Ο Ταμ είχε αιχμαλωτιστεί στο Πάρκο Sabah Tabin, όπου  οι υπεύθυνοι ήλπιζαν ότι θα μπορούσε να γίνει αναπαραγωγή  με τους θηλυκούς ρινόκερους που ήταν επίσης αιχμάλωτα. Οι ελπίδες αυτές, όμως, εξανεμίστηκαν όταν ανακάλυψαν ότι οι θηλυκοί ρινόκεροι ήταν άγονοι. Οι προσπάθειες για τη διάσωση του είδους στη Μαλαισία έχουν πλέον επικεντρωθεί στην τεχνολογία της αναπαραγωγής, συμπεριλαμβανομένης της εξωσωματικής γονιμοποίησης.  Όλες οι προσπάθειες, όμως, μέχρι στιγμής έχουν αποδειχθεί ανεπιτυχείς . Οι ρινόκεροι βρίσκονται υπό εξαφάνιση παγκοσμίως. Ο δυτικός μαύρος ρινόκερος, της δυτικής Αφρικής, ανακηρύχθηκε ότι απειλείται με εξαφάνιση το 2013. Ο τελευταίος αρσενικός βόρειος λευκός ρινόκερος πέθανε πέρσι, θέτοντας επίσης και αυτό το είδος υπό απειλή. Διαβάστε επίσης Εντοπίστηκε για πρώτη φορά στην άγρια φύση πάντα με αλμπινισμό  Συναγερμός από τους επιστήμονες για τη μυστηριώδη αύξηση του μεθανίου στην ατμόσφαιρα   Μαθητική πορεία στο κέντρο της Αθήνας για την κλιματική αλλαγή",https://www.cnn.gr/news/perivallon/story/178388/malaisia-pethane-o-teleytaios-arsenikos-rinokeros-tis-soymatras
environment,www.cnn.gr,Ένας «Τυφώνας» στο ηφαίστειο της Σαντορίνης,"15:30 Τετάρτη, 16 Οκτωβρίου 2019","Newsroom, CNN Greece","Ο « Τυφώνας », το υπερσύγχρονο πλοίο του  Κοινωφελούς Ιδρύματος Αθανασίου Κ. Λασκαρίδη , σαρώνει το Αιγαίο, καθαρίζοντας απομακρυσμένες και δυσπρόσιτες ακτές από τη θαλάσσια ρύπανση. Στη διάρκεια ενός μήνα στον Σαρωνικό και στις  Κυκλάδες , η ομάδα του συνέλεξε περισσότερους από 15 τόνους απορριμμάτων. Σαντορίνη Santorini Active Volcanic Environment Συνολικά  16 εκπαιδευμένοι δύτες  και εννέα επισκέπτες κι εθελοντές επιφανείας βρέθηκαν μπροστά στη μαγευτική ηφαιστειακή εικόνα του όρμου και ανέσυραν από τον βυθό μπαταρίες, λάστιχα αυτοκινήτων, έπιπλα, συσκευασίες ποτών και αναψυκτικών κ.ά. Ο  καθαρισμός  πραγματοποιήθηκε με την υποστήριξη του Λιμεναρχείου Θήρας και της Ένωσης Λεμβούχων Θήρας, οι οποίοι διευκόλυναν τη μετακίνηση των δυτών και τη μεταφορά του απαιτούμενου εξοπλισμού από και προς τον Αθηνιό. Όλα τα απορρίμματα απομακρύνθηκαν καταλλήλως με τα σκάφη του «Τυφώνα». Ο καθαρισμός δυσπρόσιτων ακτών με τη βοήθεια του « Τυφώνα », εκτός από την απορρύπανση του περιβάλλοντος αναμένεται, μέσω της συστηματικής καταγραφής των απορριμμάτων, να αποδώσει σημαντικά επιστημονικά δεδομένα για την κατανόηση και αντιμετώπιση του προβλήματος της θαλάσσιας ρύπανσης στη χώρα μας.  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/194103/enas-tyfonas-sto-ifaisteio-tis-santorinis
environment,www.cnn.gr,Πιο συρρικνωμένη από ποτέ η τρύπα του όζοντος ,"08:47 Τρίτη, 22 Οκτωβρίου 2019","Newsroom, CNN Greece","Η τρύπα του όζοντος  είχε το 2019 τη μικρότερη έκτασή της από τότε που οι επιστήμονες άρχισαν την παρακολούθησή της το 1982. Η εξέλιξη αυτή οφείλεται κυρίως στις αφύσικα υψηλές θερμοκρασίες στη στρατόσφαιρα πάνω από την Ανταρκτική , σύμφωνα με την Εθνική Υπηρεσία Ωκεανών και Ατμόσφαιρας (ΝΟΑΑ) των ΗΠΑ και την Αμερικανική Διαστημική Υπηρεσία (NASA). 16,4 εκατομμύρια τετραγωνικά χιλιόμετρα Είναι η τρίτη φορά μέσα στα τελευταία 40 χρόνια που η υψηλή θερμοκρασία του αέρα έχει οδηγήσει σε σμίκρυνση της τρύπας του όζοντος. Κάτι ανάλογο, αλλά σε μικρότερο βαθμό από ό,τι το 2019, είχε γίνει το 1988 και το 2002, όταν πάλι είχαν υπάρξει ασυνήθιστα μικρές τρύπες όζοντος. «Είναι σημαντικό να κατανοήσουμε ότι αυτό που βλέπουμε φέτος, οφείλεται στις  υψηλότερες στρατοσφαιρικές θερμοκρασίες . Δεν είναι σημάδι ότι το ατμοσφαιρικό όζον ξαφνικά μπήκε σε πορεία ταχείας ανάκαμψης», δήλωσε ο  Πολ Νιούμαν , επικεφαλής γεωεπιστήμονας του Διαστημικού Κέντρου Goddard της NASA.  Οι επιστήμονες εκτιμούν ότι η τρύπα του όζοντος πάνω από την Ανταρκτική, η οποία είχε ανακαλυφθεί το 1985 από Βρετανούς επιστήμονες, θα έχει επιστρέψει στα επίπεδα του 1980 έως περίπου το 2070, καθώς αργά αλλά σταθερά συνεχίζουν να μειώνονται οι συγκεντρώσεις στην ατμόσφαιρα των χημικών ουσιών (χλωροφθορανθράκων) που είχαν απαγορευθεί από το διεθνές Πρωτόκολλο του Μόντρεαλ του 1987. Η τρύπα του όζοντος, που δημιουργείται όταν οι ηλιακές ακτίνες αντιδρούν με ανθρωπογενείς χημικές ουσίες, με αποτέλεσμα οι  χημικές αντιδράσεις  να καταστρέφουν τα μόρια του όζοντος, μετρείται με δορυφόρους και μετεωρολογικά μπαλόνια στο νότιο πόλο. Το στρώμα όζοντος της στρατόσφαιρας προστατεύει τον πλανήτη από τη δυνητικά επικίνδυνη υπεριώδη ακτινοβολία, που μπορεί να προκαλέσει καρκίνο του δέρματος και καταρράκτη στα μάτια, να καταστείλει τη δράση του ανοσοποιητικού συστήματος του σώματος, αλλά και να κάνει ζημιά στα φυτά. Πιο κοντά την επιφάνεια της Γης, το όζον δημιουργείται ως υποπροϊόν της ρύπανσης και μπορεί να πυροδοτήσει ή να επιδεινώσει διάφορες παθήσεις, όπως άσθμα, βρογχίτιδα, δύσπνοια κ.α. Διαβάστε επίσης Τεράστια τρύπα του όζοντος εντοπίστηκε πάνω από την Αρκτική  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/194720/pos-epidra-i-anodos-tis-thermokrasias-stin-trypa-toy-ozontos
environment,www.cnn.gr,Η Θάσος εκπέμπει SOS: Αποκαλύφθηκε το ανησυχητικά μεγάλο πρόβλημα της ρύπανσης,"14:12 Τρίτη, 15 Οκτωβρίου 2019","Newsroom, CNN Greece","Ένας διήμερος  θαλάσσιος καθαρισμός  στη  Θάσο   από την περιβαλλοντική οργάνωση «iSea» αποκάλυψε το  μέγεθος  του προβλήματος που υπάρχει σε ορισμένες θαλάσσιες περιοχές του νησιού και ιδιαίτερα στον βυθό, κάνοντας  επιτακτική την ανάγκη  της ευαισθητοποίησης όλων των εμπλεκόμενων φορέων, αλλά κυρίως εκείνων που σχετίζονται με τη θάλασσα, βιοπορίζονται από αυτήν, και γενικότερα η  θάλασσα   αποτελεί κομμάτι της καθημερινότητάς τους. Όπως εξηγεί μιλώντας στο ΑΠΕ – ΜΠΕ ο περιβαλλοντολόγος Νίκος Δούμπας, υπεύθυνος του προγράμματος «Φροντίζουμε τα νησιά του Βορείου Αιγαίου», το οποίο πραγματοποιείται με του Κοινωφελούς Ιδρύματος «Α. Κ. Λασκαρίδη», η εικόνα του βυθού στη θαλάσσια περιοχή της Σκάλας Καλλιράχης ήταν σχεδόν  αποκαρδιωτική , καθώς ο βυθός σε αυτή την περιοχή είναι  ιδιαίτερα επιβαρυμένος  λόγω του ελλιμενισμού εκεί πολλών αλιευτικών και τουριστικών σκαφών. «Ο καθαρισμός του βυθού, σε συνεργασία με το καταδυτικό κέντρο CAT (Center Action Thassos Dive Center)», σημείωσε ο κ. Δούμπας, « αποκάλυψε το μέγεθος του προβλήματος , καθώς ανασύρθηκαν από  κονσέρβες  και  πλαστικά μπουκάλια , μέχρι ένα  ποδήλατο , παλιές  μπαταρίες ,  λάστιχα  και άλλα μεγάλα αντικείμενα. Δυστυχώς η χρήση για την οποία προορίζονται, αλλά και η κατάσταση στην οποία βρέθηκαν τα αντικείμενα υποδεικνύει ότι πολλά από αυτά, κατά πάσα πιθανότητα, προέρχονται από τα ίδια τα σκάφη. Από τα καΐκια και τα τουριστικά σκάφη είναι λογικό να προκύπτει  μεγάλος όγκος απορριμμάτων , αυτά όμως δεν είναι δυνατόν να πετιούνται στη θάλασσα. Σε κάποιες περιπτώσεις είναι απαραίτητο οι αρμόδιοι φορείς, σε συνεργασία με τους ιδιοκτήτες των σκαφών, να συμβάλλουν στην απομάκρυνση και τη σωστή διαχείριση των ογκωδών απορριμμάτων, που προκύπτουν από τα σκάφη. Η λύση πάντως δεν είναι να πετιούνται στη θάλασσα». Ανάλογος καθαρισμός του βυθού έγινε και πριν από δυο χρόνια, όμως ο  όγκος των  σκουπιδιών  που συγκεντρώθηκε σε αυτό το διάστημα στον βυθό φανερώνει το μέγεθος του προβλήματος και πόσο μεγάλη είναι πλέον η ανάγκη για ενημέρωση πάνω σε θέματα προστασίας του θαλάσσιου περιβάλλοντος. «Σαφώς καλύτερη», όπως εξηγεί ο κ. Δούμπας, «ήταν η εικόνα του βυθού στο Λιμένα, στο  παλιό λιμάνι , καθώς εκεί δεν υπάρχουν πολλά αλιευτικά ή τουριστικά σκάφη στο συγκεκριμένο σημείο όπου έγινε ο υποβρύχιος καθαρισμός, οπότε η επιβάρυνση του βυθού ήταν μικρότερη, καθώς τα σκουπίδια που συγκεντρώθηκαν περιορίστηκαν σε πλαστικές συσκευασίες, κονσερβοκούτια, μια πλαστική καρέκλα και πορτοκαλί κώνους οδοσήμανσης». Στον Λιμένα της Θάσου, την πρωτεύουσα του νησιού, οι εκπρόσωποι της «iSea» είχαν τη συνδρομή των μαθητών του δημοτικού σχολείου Λιμένα, στέλνοντας έτσι πολλαπλά μηνύματα για την προστασία και τη διαφύλαξη του θαλάσσιου φυσικού περιβάλλοντος. Τα παιδιά, αφού πρώτα ενημερώθηκαν μέσα από μια εκπαιδευτική δράση, στη συνέχεια ξεκίνησαν να καθαρίσουν την παραλία κυρίως από τα  φίλτρα τσιγάρων  (το πιο κοινό απόρριμμα). Μάλιστα, δεν έκρυψαν την έκπληξή τους όταν κατάφεραν να συγκεντρώσουν  ενάμιση κιλό φίλτρων  τσιγάρων , νούμερο αρκετά μεγάλο, αν σκεφτεί κανείς ότι τα παιδιά μάζεψαν μόνο όσα βρίσκονταν στην επιφάνεια της άμμου στην παραλία. Η iSea είναι μια Περιβαλλοντική Οργάνωση, που ιδρύθηκε το 2016 στη Θεσσαλονίκη.  Κύριος στόχος  της είναι η προστασία των υδάτινων οικοσυστημάτων της Ελλάδας και της χλωρίδας και πανίδας που διαβιούν σε αυτά μέσα από την έρευνα, την ευαισθητοποίηση και τη προώθηση πολιτικών προστασίας.  Βασικοί πυλώνες  της iSea είναι η σχέση του ανθρώπου με τα υδάτινα οικοσυστήματα, η αλιεία, τα ξενικά είδη και τα υδάτινα απορρίμματα. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/193937/h-thasos-ekpempei-sos-apokalyfthike-to-anisyxitika-megalo-provlima-tis-rypansis
environment,www.cnn.gr,Κλιματική αλλαγή: Οι ελβετικοί παγετώνες έχασαν το 10% του όγκου τους μέσα σε πέντε χρόνια,"20:52 Τρίτη, 15 Οκτωβρίου 2019","Newsroom, CNN Greece","Οι  ελβετικοί  παγετώνες   έχασαν το δέκα τοις εκατό του όγκου τους στη διάρκεια των πέντε τελευταίων χρόνων λόγω της   κλιματικής αλλαγής ,  κάτι πρωτόγνωρο σε ένα διάστημα 100 χρόνων, προειδοποίησε σήμερα η ελβετική Ακαδημία φυσικών επιστημών. Οι μετρήσεις που πραγματοποίησε η Επιτροπή ειδικών για την κρυόσφαιρα σε 20 παγετώνες δείχνουν πως, έπειτα από αρκετούς καύσωνες στη διάρκεια του καλοκαιριού του 2019,  το λιώσιμό τους έφθασε σε «επίπεδα ρεκόρ». Κι όμως, ο χειμώνας του 2018/19 χαρακτηρίστηκε σε όλη την Ελβετία από έναν πολύ κρύο Ιανουάριο με ισχυρές βροχοπτώσεις, ιδιαίτερα στη βόρεια πλαγιά των Άλπεων. Έπεσαν  μεγάλες ποσότητες χιονιού,  κυρίως στο ανατολικό τμήμα της χώρας που κατέγραψε «ποσότητες ρεκόρ». Ως εκ τούτου τον Απρίλιο και τον Μάιο υπήρχε 20 έως 40% περισσότερο χιόνι στους παγετώνες σε σχέση με ό,τι συμβαίνει συνήθως. Στις αρχές Ιουνίου, χιόνι ύψους έξι μέτρων υπήρχε ακόμη κατά τόπους, σύμφωνα με τους ειδικούς. Ωστόσο «στη διάρκεια των δύο  έντονων καυσώνων  διάρκειας μίας εβδομάδας στα τέλη Ιουνίου και στα τέλη Ιουλίου, ποσότητες χιονιού και πάγου που αντιστοιχούσαν στην κατανάλωση πόσιμου νερού για ένα έτος έλιωσαν στους ελβετικούς παγετώνες μέσα σε μόλις 15 ημέρες», υπογραμμίζουν οι ειδικοί. Το λιώσιμο του χιονιού και των πάγων συνεχίστηκε μέχρι και τις αρχές Σεπτεμβρίου. Στη διάρκεια των τελευταίων 12 μηνών, περίπου το 2% του συνολικού όγκου των ελβετικών παγετώνων χάθηκε. Τα πέντε τελευταία χρόνια, το ποσοστό αυτό ξεπέρασε το 10% -τέτοιες απώλειες δεν είχαν ποτέ παρατηρηθεί μέχρι τώρα σύμφωνα με δεδομένα τα οποία καλύπτουν μια περίοδο που υπερβαίνει τα 100 χρόνια. Στο ανατολικό και στο βόρειο τμήμα των Άλπεων,  οι απώλειες ήταν μεγαλύτερες από τον μέσο όρο  της τελευταίας δεκαετίας. Σύμφωνα με πρόσφατη έρευνα της Πολυτεχνικής Σχολής της Ζυρίχης, οι περίπου 4.000 αλπικοί παγετώνες, που αποτελούν τουριστικό πόλο έλξης, αλλά παρέχουν επίσης νερό το καλοκαίρι σε εκατομμύρια ανθρώπους, κινδυνεύουν να λιώσουν σε ποσοστό άνω του 90% μέχρι τα τέλη του 21ου αιώνα, αν δεν γίνει τίποτα προκειμένου να μειωθούν οι εκπομπές αερίων που προκαλούν το φαινόμενο του θερμοκηπίου και θεωρούνται υπεύθυνα για την κλιματική αλλαγή. Στην Ελβετία, περισσότεροι από 500 παγετώνες έχουν εξαφανιστεί από το 1900. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/193950/klimatiki-allagi-oi-elvetikoi-pagetones-exasan-to-10-toy-ogkoy-toys-mesa-se-pente-xronia
environment,www.cnn.gr,Εκπληκτικές εικόνες: Οι καλύτερες φωτογραφίες της χρονιάς για την άγρια φύση,"19:23 Πέμπτη, 17 Οκτωβρίου 2019","Newsroom, CNN Greece","Θα μπορούσε να είναι σκηνή κωμωδίας:  μια μαρμότα στέκει παγωμένη από το φόβο , καθώς ξαφνικά εντοπίζει μια επιτιθέμενη αλεπού. Η δραματική αυτή εικόνα που κατέγραψε με το φακό του ο Κινέζος φωτογράφος  Γιονγκίνγκ Μπάο  τον οδήγησε στο να κερδίσει το βραβείο του  Καλύτερου Φωτογράφου Άγριας Ζωής   της Χρονιάς , το οποίο του απένειμε την Τρίτη 15 Οκτωβρίου το  Μουσείο Φυσικής Ιστορίας του Λονδίνου . Ο Μπάο επελέγη από μια μακρά λίστα νικητών σε διάφορες κατηγορίες, οι οποίοι κατόρθωσαν να καταγράψουν περίεργα στιγμιότυπα, στιγμές έντασης αλλά και ομορφιάς από το φυσικό κόσμο. Η νικητήρια φωτογραφία του Μπάο είχε τραβηχτεί στις αρχές τις άνοιξης του 2019 στις χιονοσκεπείς πλαγιές του όρου Τσιλιάν της Κίνας. Ο ίδιος παρατηρούσε για καιρό τη συμπεριφορά των δύο ζώων. Μία ώρα προτού τραβήξει την επίμαχη φωτογραφία, η μαρμότα είχε εντοπίσει την αλεπού και σήμανε συναγερμό στα υπόλοιπα μέλη της αγέλης της, ώστε να χωθούν κάτω από το έδαφος. «Από φωτογραφικής άποψης, αυτή είναι απλά η τέλεια στιγμή», δήλωσε η Ροζ Κίντμαν Κοξ, επικεφαλής της κριτικής επιτροπής που απένειμε τα βραβεία. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/194180/ekpliktikes-eikones-oi-kalyteres-fotografies-tis-xronias-gia-tin-agria-fysi
environment,www.cnn.gr,Πλάτανος ετών... 828: Ένα σπάνιο μνημείο της φύσης στη Θεσσαλονίκη,"13:56 Τετάρτη, 30 Οκτωβρίου 2019","Newsroom, CNN Greece","Σε  διατηρητέα μνημεία της φύσης  αναμένεται να ανακηρυχθούν τ έσσερα υπεραιωνόβια πλατάνια  της  Θεσσαλονίκης , τα οποία βρίσκονται διάσπαρτα στην περιοχή των Κάστρων, στην πλατεία Ναυαρίνου, στην οδό Αποστόλου Παύλου και συγκεκριμένα στην είσοδο του τουρκικού προξενείου και στην περιοχή  Λευκού Πύργου . δενδροχρονολόγηση των πλατανιών επιστημονική μέθοδο των τρυπανιδίων Κάστρα μετράει ...828 έτη ζωής Η κήρυξη των  πλατανιών  σε διατηρητέα μνημεία της φύσης θα συζητηθεί σε συνεδρίαση του δημοτικού συμβουλίου Θεσσαλονίκης και στόχος της διοίκησης του κεντρικού δήμου είναι να προστατευθούν και να διατηρηθούν στο διηνεκές ως φυσική κληρονομιά για την περιοχή και για τις μέλλουσες γενιές.Για το λόγο αυτό εκπονήθηκε μελέτη και ειδική έκθεση από μια ομάδα δασολόγων - περιβαλλοντολόγων και ειδικών επιστημών, σε συνεργασία με τον δήμο Θεσσαλονίκης. Τα υπό μελέτη αιωνόβια πλατάνια βρίσκονται  όλα εντός των τειχών της παλιάς πόλης  και μάλιστα σε εκείνο το κομμάτι της πόλης το οποίο δεν κάηκε το έτος της μεγάλης πυρκαγιάς (1917). παρουσία αυξημένου αριθμού πλατανιών σημαντική ποσότητα νερού πλάτανος απέναντι από τον Λευκό Πύργο Ο πλάτανος στην περιοχή των Κάστρων , στην οδό Ακροπόλεως και Επταπυργίου, έχει ύψος 12 μέτρα και στηθιαία διάμετρο 122 εκ. και φαίνεται πως το μέγεθος του δεν έχει αλλάξει σημαντικά τα τελευταία 120 έτη.Μέρος του κορμού του έχει νεκρωθεί, όμως διατηρεί έναν ζωντανό ιστό, που το καθιστά πολύτιμο για την οικολογία της περιοχής. Το πλατάνι που γειτονεύει με το τουρκικό προξενείο και το Μουσείο Ατατούρκ έχει ύψος σήμερα 21 μέτρα, ενώ στην πλατεία Ναυαρίνου, δίπλα στην είσοδο του αρχαιολογικού χώρου του Γαλεριανού συγκροτήματος, βρίσκεται ένα πλατάνι που έστεκε την εποχή της τουρκοκρατίας δίπλα στη δημόσια κρήνη. Το δέντρο αποτελούσε το κέντρο της συνοικίας «Λευκό Τέμενος» και ήταν ένας τόπος λατρείας και συνάντησης των μεσοαστικών στρωμάτων.  Σύμφωνα με το ΑΠΕ - ΜΠΕ, ο δήμος Θεσσαλονίκης  διαθέτει ψηφιακό μητρώο δέντρων, το οποίο αποτελείται από 41.672 εγγραφές, με 106 χαρακτηριστικά για κάθε μία από αυτές και τα αποτελέσματα δείχνουν ότι οι δεντροστοιχίες αποτελούνται από 39.184 ζωντανά δέντρα. Το 60% των δένδρων  των δενδροστοιχιών βρίσκονται  σε καλή και μέτρια κατάσταση υγείας , ενώ η ποσότητα άνθρακα που έχει δεσμευτεί συνολικά σε όλα τα δένδρα της δημοτικής ενότητας Θεσσαλονίκης εκτιμάται σε 4.658.719,17 κιλά. Ωστόσο, σύμφωνα με τους ειδικούς, θα μπορούσε να είναι κατά περίπου 33% περισσότερη, αν τα δένδρα τύγχαναν συστηματικής διαχείρισης και ανανεώνονταν συχνά. Οι υπαίθριοι δημόσιοι χώροι στους οποίους αναπτύσσεται και συντηρείται το αστικό πράσινο σήμερα στον κεντρικό δήμο μπορούν να καταταχθούν σε επτά ομάδες και διακρίνονται ανάλογα με το μέγεθος, την επισκεψιμότητα και τη χρήση σε: μητροπολιτικά πάρκα ( Χ.Α.Ν.Θ, Πεδίο Άρεως, Νέα Ελβετία και παραλιακή Λεωφόρος  που έχουν δημιουργηθεί είκοσι έως πενήντα χρόνια πριν, βρίσκονται σε μια κατάσταση ωριμότητας και έχουν ανάγκη ανάπλασης και επαναπροσδιορισμού του λειτουργικού τους ρόλου), πάρκα γειτονιάς, νησίδες πρασίνου, κοιμητήρια, ζαρντινιέρες, ιστορικούς χώρους και δενδροστοιχίες - άλση. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/195642/platanos-eton-828-ena-spanio-mnimeio-tis-fysis-sti-thessaloniki
environment,www.cnn.gr,"Warasubo: Το μυστηριώδες θαλάσσιο πλάσμα που θυμίζει κάτι από... «Alien», τρελαίνει τους Ιάπωνες","19:17 Δευτέρα, 28 Οκτωβρίου 2019","Newsroom, CNN Greece","Στον λασπότοπο της  θάλασσας Ariake  στην  Ιαπωνία , η ταινία « Alien » αναβιώνει. Αυτό συμβαίνει γιατί ένα  μυστηριώδες πλάσμα , το οποίο αποκαλούν « Warasubo » και  μοιάζει με χέλι , έχει κάνει την εμφάνισή του, προκαλώντας τον τρόμο στους περισσότερους. Ωστόσο, το είδαν... αλλιώς, ως νόστιμο  μεζέ . Έτσι, σύμφωνα με το δημοσίευμα του  odditycentral.com , το «Alien της θάλασσας Ariake» θεωρείται σήμερα ένα  νοστιμότατο ψάρι ! Το πλάσμα αυτό ζει κυρίως στη συγκεκριμένη θάλασσα της Ιαπωνίας, αν και μπορεί να βρεθεί και σε διάφορα μέρη της  Ασίας . Το «Warasubo» είναι  σχεδόν τυφλό , έχει ημιδιάφανο δέρμα και μικρά, αιχμηρά δόντια. Οι Ιάπωνες το βάζουν στα πιάτα τους είτε ψητό, είτε αποξηραμένο (!).  Μάλιστα, υποστηρίζουν ότι γίνεται όσο περισσότερη ώρα το μασάς,  τόσο πιο νόστιμο γίνεται … Διαβάστε επίσης Κορωνοϊός: Ο ΠΟΥ ανησυχεί για την Ιαπωνία - Προειδοποιεί για την ευρύτερη άρση των μέτρων Ισχυρός σεισμός στην Ιαπωνία CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/195424/warasubo-to-mystiriodes-thalassio-plasma-poy-thymizei-kati-apo-alien-kai-trelainei-toys-iapones
environment,www.cnn.gr,SOS για τα κοάλα της Αυστραλίας: Φόβοι πως εκατοντάδες σκοτώθηκαν σε πυρκαγιά,"14:13 Κυριακή, 03 Νοεμβρίου 2019","Newsroom, CNN Greece","Φόβοι πως  εκατοντάδες  κοάλα  σκοτώθηκαν  σε  πυρκαγιά   που ξέσπασε σε θαμνώδη περιοχή της Αυστραλίας, εξέφρασαν οι Αρχές πριν λίγες μέρες. Η υπηρεσία προστασίας της πανίδας στην πολιτεία της Νέας Νότιας Ουαλίας εξέφρασε την  ανησυχία  της για αυτόν τον «ιδιαίτερο πληθυσμό» των κοάλα που ζουν στην περιοχή που καταστράφηκε από τη φωτιά. «Τα κοάλα αυτά έχουν ξεχωριστή σημασία διότι  είναι ένας ιδιαίτερα ποικιλόμορφος πληθυσμός  σε γενετικό επίπεδο», εξήγησε η πρόεδρος του Νοσοκομείου για Κοάλα στο Port Macquarie. Η πρόεδρος τόνισε επίσης ότι φοβάται πως «εκατοντάδες» μαρσιποφόρα που ζουν στην περιοχή αυτή «έχουν χαθεί στην πυρκαγιά». Ενώ, τέλος κατήγγειλε ότι «πρόκειται για μια  εθνική τραγωδία  διότι αυτός ο πληθυσμός των κοάλα είναι μοναδικός». Παράλληλα, δύο κοάλα, ένα αρσενικό κι ένα θηλυκό, στάθηκαν τυχερά και κατάφεραν να ξεφύγουν από τις φλόγες. Οι διασώστες τους παρείχαν ειδική φροντίδα και τα ονόμασαν  Corduroy Paul  και  Anwin , σύμφωνα με το  CNA .  «Τον σηκώσαμε από το έδαφος. Είχε κουλουριαστεί και δεν κουνιόταν καν» αναφέρει η πρόεδρος του Νοσοκομείου για Κοάλα για τον Corduroy Paul.  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/196056/sos-gia-ta-koala-tis-aystralias-fovoi-pos-ekatontades-skotothikan-se-pyrkagia
environment,www.cnn.gr,Το Νέο Δελχί «ασφυκτιά»: Σε επικίνδυνα επίπεδα η ατμοσφαιρική ρύπανση,"09:10 Δευτέρα, 04 Νοεμβρίου 2019","Newsroom, CNN Greece","« Ασφυκτιά » ξανά το  Νέο Δελχί λόγω της ανησυχητικά  αυξημένης  ατμοσφαιρικής ρύπανσης . δείκτης μέτρησης επικίνδυνα επίπεδα Όπως τόνισε και ο επικεφαλής του Δελχί στον προσωπικό του λογαριασμό στο Twitter, η μόλυνση ήταν « αβάστακτη » σε όλη τη βόρεια Ινδία. Ενώ σε άλλη ανάρτησή του έγραψε πως « υπάρχει καπνός παντού  και οι άνθρωποι, περιλαμβανόμενων των νέων, των παιδιών και των ηλικιωμένων, δυσκολεύονται να αναπνεύσουν». «Τα μάτια καίνε. Αυτός είναι ο βαθμός της μόλυνσης», πρόσθεσε.  Τα προβλήματα που έχουν προκύψει είναι πολλά, με χαρακτηριστικό αυτό της ακύρωσης δεκάδων πτήσεων , ενώ ζητήματα έχουν προκληθεί και στις γειτονικές περιοχές Νόιντα και Γκαζιαμπάντ , όπου έκλεισαν σχολεία, σύμφωνα με πληροφορίες του RT . Συγκεκριμένα, η αποπνικτική ατμόσφαιρα «ανάγκασε»πολλές αεροπορικές εταιρείες να ενημερώνουν για μεγάλες καθυστερήσεις ή και να ακυρώνουν δρομολόγια από και προς το αεροδρόμιο του Νέου Δελχί, ενώ οι Αρχές ζήτησαν το  κλείσιμο των σχολείων  και την  αναστολή όλων των οικοδομικών εργασιών τόσο στο Νέο Δελχί όσο και στη γύρω περιοχή ως και την Τρίτη, ενώ μοίρασαν και πέντε εκατομμύρια  προστατευτικές μάσκες  στους μαθητές. Υπεύθυνος του αερολιμένα δήλωσε στο  CNNi  ότι παρά το γεγονός πως τα αεροπλάνα μπορούν να προσγειωθούν με συνθήκες χαμηλής ορατότητας,  δεν έχουν εκπαιδευτεί όλοι οι πιλότοι  γι’ αυτό.  Update Issued at 1500 hours: The visibility at Delhi airport is improving. Passengers are requested to get in touch with the airline concerned for the updated flight information. Any inconvenience caused is deeply regretted.  #DelhiAirport November 3, 2019 «Κατά τους χειμερινούς μήνες που έξω έχει ομίχλη, τόσο το πρωί όσο και το βράδυ και  η ορατότητα είναι χαμηλή , έχουμε πιλότους που έχουν εξειδικευτεί στις πτήσεις κάτω από τέτοιες συνθήκες» ανέφερε ο υπεύθυνος.  Από σήμερα και τουλάχιστον έως τις 15 Νοεμβρίου  τα οχήματα κυκλοφορούν εναλλάξ  στους δρόμους την ινδικής πρωτεύουσας βάσει του συστήματος «μονών- ζυγών». Ωστόσο οι ειδικοί εκφράζουν τις  αμφιβολίες  τους για την αποτελεσματικότητα του μέτρου αυτού, το οποίο έχει χρησιμοποιηθεί αρκετές φορές από το 2016, κυρίως εξαιτίας των  πολλών εξαιρέσεων  που ισχύουν, για παράδειγμα για τα δίκυκλα και τις γυναίκες οδηγούς. Το Νέο Δελχί έχει χαρακτηριστεί ως την  πιο μολυσμένη πόλη παγκοσμίως , σύμφωνα με έρευνες της Greenpeace και της AirVisual.  Στην πόλη μένουν περισσότεροι από  18 εκατομμύρια άνθρωποι  και τουλάχιστον οι  8,8 εκατ. είναι κάτοχοι οχημάτων , σύμφωνα με στοιχεία της κυβέρνησης της Ινδίας. Αυτή την εποχή μάλιστα,  η ατμόσφαιρα επιβαρύνεται ακόμη περισσότερο  καθώς οι  θερμοκρασίες  «πέφτουν» και οι  αγρότες  ανάβουν φωτιές για να καθαρίσουν τις εκτάσεις τους. Τη ρύπανση της ατμόσφαιρας δυσχεραίνουν επιπλέον και οι καπνοί που προέρχονται από τη χρήση πυροτεχνημάτων φεστιβάλ Ντιβάλι  (σ.σ. Ινδουιστική γιορτή των φώτων). Η κρίση της ατμοσφαιρικής ρύπανσης πλέον αποτελεί μία « ετήσια παράδοση » στο Δελχί, λόγω ενός  τοξικού μείγματος   καπνού  από τα πυροτεχνήματα των εορτασμών σε συνδυασμό με τους αγρότες που καίνε τα υπολείμματα των καλλιεργειών τους αλλά και της απότομης πτώσης της θερμοκρασίας, σύμφωνα με δημοσίευμα της Guardian . Επιπλέον,νοσοκομεία στην πρωτεύουσα μιλούν για  αύξηση των ασθενών  με αναπνευστικά προβλήματα αυτή την εβδομάδα, παρά το γεγονός ότι, σύμφωνα με την Δρ. Sai Kiran Chaudhary, επικεφαλής της πνευμονολογίας στο νοσοκομείο Heart & Lung Institute του Δελχί, οι άνθρωποι έχουν πολύ  μεγαλύτερη επίγνωση των κινδύνων  της ρύπανσης τα τελευταία δύο χρόνια, με τις μάσκες να έχουν γίνει πλέον κοινός τόπος. «Τα πάντα, από την αύξηση των κατασκευαστικών έργων, την αστικοποίηση, την αύξηση των οχημάτων στους δρόμους και η μείωση των χώρων πρασίνου, κάνουν το πρόβλημα όλο και μεγαλύτερο κάθε χρόνο. Τόσοι άνθρωποι πεθαίνουν» δήλωσε η επικεφαλής. Προκειμένου να περιοριστούν οι βλαπτικές επιπτώσεις της μόλυνσης στους ανθρώπους, το υπουργείο Υγείας της Ινδίας συνέστησε στους πολίτες να τρώνε  καρότα . Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/196133/to-neo-delxi-asfyktia-se-epikindyna-epipeda-i-atmosfairiki-rypansi
environment,www.cnn.gr,Κλιματική αλλαγή: Περιοχές με 300 εκατ. κατοίκους απειλούνται από την άνοδο της στάθμης των ωκεανών,"07:43 Τετάρτη, 30 Οκτωβρίου 2019","Newsroom, CNN Greece","Μέχρι το 2050 οι  παράκτιες περιοχές  στις οποίες κατοικούν  300 εκατομμύρια άνθρωποι , μπορεί να απειληθούν από την  αύξηση της στάθμης των ωκεανών  που συνδέεται με την  κλιματική αλλαγή , σύμφωνα με μια μελέτη που δόθηκε στη δημοσιότητα. Η περιοχή που κινδυνεύει περισσότερο είναι η  Ασία , αναφέρει η μελέτη που δημοσιεύεται στο Nature Communications. Πάνω από τα δύο τρίτα των πληθυσμών που απειλούνται βρίσκονται στην Κίνα, το Μπαγκλαντές, την Ινδία, το Βιετνάμ, την Ινδονησία και την Ταϊλάνδη. Χρησιμοποιώντας μια  μέθοδο  τεχνητής νοημοσύνης  οι ερευνητές διόρθωσαν τα υπάρχοντα δεδομένα όσον αφορά το υψόμετρο των παράκτιων περιοχών, τα οποία μπορεί να ήταν εσφαλμένα με αποτέλεσμα να έχει υποτιμηθεί η έκταση των εδαφών που απειλούνται από ισχυρές θύελλες και την πλημμυρίδα. «Οι προβλέψεις σε ό,τι αφορά την αύξηση της στάθμης των ωκεανών  δεν έχουν αλλάξει », εξήγησε στο Γαλλικό Πρακτορείο ο Μπεν Στράους, ένας από τους συγγραφείς της μελέτης και πρόεδρος-διευθυντής του Climate Central, ενός ερευνητικού ινστιτούτου που εδρεύει στις ΗΠΑ. «Άλλα όταν χρησιμοποιούμε τα νέα δεδομένα σχετικά με το ανάγλυφο του εδάφους, διαπιστώνουμε ότι στις ευάλωτες περιοχές κατοικούν πολλοί περισσότεροι άνθρωποι απ' ό,τι υπολογίζαμε μέχρι τώρα», συνέχισε. Τα δωρεάν δεδομένα που παρείχε η NASA μέσω του προγράμματος SRTM –με το οποίο χαρτογραφήθηκε το 95% της Γης– ενδέχεται να περιέχουν  λάθη . Πριν από περίπου πέντε χρόνια ο Μπεν Στράους και ο Σκοτ Κελπ διαπίστωσαν, συγκρίνοντας αυτά τα δεδομένα με άλλα, ότι το σύστημα SRTM υπερεκτιμούσε συστηματικά το ύψος της όχθης της θάλασσας γιατί μπέρδευε τις σκεπές των σπιτιών και τα δέντρα με το επίπεδο του εδάφους. «Για τις περισσότερες παράκτιες περιοχές σε όλον τον πλανήτη δεν γνωρίζαμε το ύψος του εδάφους κάτω από τα πόδια μας», εξήγησε ο Μπεν Στράους. Ο  πληθυσμός  του πλανήτη, που σήμερα φτάνει τα  7,7 δισεκατομμύρια ,  μπορεί να αυξηθεί κατά δύο δις  μέχρι το 2050 και κατά ένα ακόμη μέχρι το τέλος του αιώνα. Ένα μεγάλο μέρος αυτών των ανθρώπων ζουν σε παραθαλάσσιες μεγαλουπόλεις. Σήμερα, περίπου  100 εκατομμύρια άνθρωποι  κατοικούν σε ζώνες που βρίσκονται κάτω από το επίπεδο της θάλασσας. Ορισμένοι προστατεύονται από φράγματα αλλά οι περισσότεροι δεν έχουν καμία προστασία. «Η κλιματική αλλαγή έχει τη δυναμική να αναδιαμορφώσει πόλεις, οικονομίες, ολόκληρες περιοχές του πλανήτη», υπογράμμισε ο Σκοτ Κελπ, ο βασικός συντάκτης της έρευνας. Για τους πληθυσμούς αυτούς  οι απειλές είναι πολλαπλές : η μία είναι η αύξηση της στάθμης των ωκεανών επειδή λιώνουν οι πάγοι στη Γροιλανδία. Από το 2006 η στάθμη αυξάνεται κατά τέσσερα χιλιοστά ετησίως, ένας ρυθμός που θα μπορούσε να εκατονταπλασιαστεί εάν οι εκπομπές αερίων παραμείνουν στα σημερινά επίπεδα, προειδοποίησε τον περασμένο μήνα μια ομάδα εμπειρογνωμόνων για το κλίμα. Μια άλλη απειλή είναι οι  τυφώνες   και οι  ισχυρές τροπικές  καταιγίδες  που θα γίνουν ολοένα και συχνότερες. «Δεν είναι αναγκαίο να αυξηθεί πολύ το επίπεδο της θάλασσας για να προκληθούν καταστροφικά προβλήματα», σχολίασε ο Μπρους Γκλάβοβιτς, του Πανεπιστημίου Μάσεϊ της Νέας Ζηλανδίας, που δεν συμμετείχε στην έρευνα. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/195580/klimatiki-allagi-perioxes-me-300-ekat-katoikoys-apeiloyntai-apo-tin-anodo-tis-stathmis-ton-okeanon
environment,www.cnn.gr,Τεχνητό φύλλο «φωτοσυνθέτει» μετατρέποντας το διοξείδιο του άνθρακα σε εναλλακτικό καύσιμο,"12:02 Τρίτη, 05 Νοεμβρίου 2019","Newsroom, CNN Greece","Μία πρωτοποριακή  ανακάλυψη έκαναν ερευνητές από τον Καναδά και τις ΗΠΑ, οι οποίοι ανέπτυξαν ένα τεχνητό φύλλο που θα βοηθήσει στη μάχη κατά της κλιματικής αλλαγής , καθώς μετατρέπει, με φθηνό τρόπο, το βασικό «αέριο του θερμοκηπίου», το διοξείδιο του άνθρακα, σε χρήσιμα εναλλακτικά καύσιμα (μεθανόλη). Γιμίν Γου « Το ονομάζουμε τεχνητό φύλλο επειδή μιμείται τα πραγματικά φύλλα  και τη διαδικασία της φωτοσύνθεσης. Το πραγματικό φύλλο παράγει γλυκόζη και οξυγόνο, ενώ το δικό μας μεθανόλη και οξυγόνο», δήλωσε ο Γου. Η παραγωγή μεθανόλης από διοξείδιο του άνθρακα αφενός θα μειώσει τις εκπομπές «αερίων του θερμοκηπίου» αφετέρου θα παράγει ένα υποκατάστατο των ρυπογόνων ορυκτών καυσίμων, εφόσον βέβαια η νέα τεχνολογία των τεχνητών φύλλων εφαρμοστεί μαζικά, κάτι όχι βέβαιο. Τα επόμενα βήματα των ερευνητών, όπως είπαν, θα είναι να βελτιώσουν την αποδοτικότητα του φύλλου όσον αφορά την παραγωγή μεθανόλης, καθώς και να  αξιοποιήσουν εμπορικά  τη νέα τεχνολογία. «Η νέα ανακάλυψη έχει τη δυνατότητα να αλλάξει τους όρους του παιχνιδιού. Η κλιματική αλλαγή αποτελεί επείγον πρόβλημα και μπορούμε να μειώσουμε τις εκπομπές, ενώ παράλληλα να δημιουργήσουμε ένα εναλλακτικό καύσιμο», ανέφερε ο Γου. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/196285/texnito-fyllo-fotosynthetei-metatrepontas-to-dioxeidio-toy-anthraka-se-enallaktiko-kaysimo
environment,www.cnn.gr,Βενετία: Οι γονδολιέρηδες έγιναν δύτες για να καθαρίσουν το βυθό της πόλης,"15:11 Δευτέρα, 04 Νοεμβρίου 2019","Newsroom, CNN Greece","Οι  γονδολιέρηδες  στη  Βενετία  άφησαν την Κυριακή το βράδυ τα παραδοσιακά καπέλα τους και φόρεσαν στολές δύτη, καθώς  βουτούσαν επί έξι ώρες στο Μεγάλο Κανάλι , για να μαζέψουν διάφορα αντικείμενα που είχαν συσσωρευθεί στο βυθό. Είναι κάτι που κάνουμε δωρεάν Περίπου έξι γονδολιέρηδες  βουτούσαν από τις έξι το απόγευμα ως τα μεσάνυκτα  κοντά στη διάσημη  γέφυρα του Ριάλτο . Ο Λορέντσο είχε πάει με τον φίλο του Αλεσάντρο Πουλέζε ο οποίος έχει ταξί βάρκα. Μόλις τελείωσε η βάρδιά τους έβαλαν τα ρούχα του δύτη και ξεκίνησαν να βουτούν. Στον βυθό των βενετσιάνικων καναλιών βρίσκει κανείς τα πάντα:  ποδήλατα, πλυντήρια, ακόμη και τηλεοράσεις . « Είναι ένας άλλος κόσμος », που αποτελείται από πολλά στρώματα αντικειμένων, λίγο ως πολύ παλιών, ανάμεσά τους ραδιόφωνα και τηλέφωνα από διαφορετικέ εποχές, εξήγησε ο Λορέντσο. «Η κίνηση αυτή στέλνει ένα μήνυμα στις τοπικές αρχές», επεσήμανε ο Αλεσάντρο. « Αγαπάμε την πόλη μας ». Για πρώτη φορά η επιχείρηση αυτή έγινε στη διάρκεια της νύκτας. Ήδη την πρώτη ώρα είχαν ανασύρει από το κανάλι έναν φούρνο,  μία οθόνη υπολογιστή και ένα φωτιστικό . Στόχος των γονδολιέρηδων: «να ευαισθητοποιήσουμε τους ανθρώπους λίγο λίγο ώστε να κάνουν κάτι», υπογράμμισε ο Λορέντσο για τον οποίο ήταν η τρίτη επιχείρηση. «Την πρώτη φορά  είχαμε συγκεντρώσει 500 κιλά (σκουπιδιών) , την επομένη  700 κιλά . Μιλάμε για τόνους αντικειμένων, άλλωστε ένα λάστιχο ζυγίζει περίπου 30 κιλά και είναι εύκολο να το σηκώσεις από τον βυθό», πρόσθεσε. Σύμφωνα με το ΑΠΕ – ΜΠΕ, η επιχείρηση αυτή πραγματοποιήθηκε με τη στήριξη του δήμου της Βενετίας και η δήμαρχος Ερμελίντα Νταμιάνο πήγε στο σημείο για να «εκφράσει τη στήριξη της τοπικής αυτοδιοίκησης σε αυτή την  εκπληκτική πρωτοβουλία των γονδολιέρηδων , η οποία μαρτυρά την αγάπη για την όμορφή μας πόλη». Από τον Φεβρουάριο ως τον Ιούνιο άλλες πέντε τέτοιες επιχειρήσεις επέτρεψαν την  περισυλλογή 2,5 τόνων απορριμμάτων , σύμφωνα με τη δημαρχία της Βενετίας. Οι γονδολιέρηδες που ξεκίνησαν την πρωτοβουλία αυτή, ο Στέφανο Βίο και ο Αλεσάντρο Ζούφι, θέλουν να οργανώνουν στο Μεγάλο Κανάλι, την κεντρική αρτηρία της πόλης που οδηγεί ως την πλατεία του Αγίου Μάρκου, μία κατάδυση τον μήνα ως τον Απρίλιο. «Εργαζόμαστε εδώ καθημερινά και συχνά χρειάζεται να  πολεμάμε εναντίον των απορριμμάτων  που επιπλέουν», αναφέρουν σε ανακοίνωσή τους. Διαβάστε επίσης Εικόνες από το Διάστημα: Ο κορωνοϊός «άλλαξε» τα κανάλια της Βενετίας Μία... άλλη Βενετία: Εικόνες από το διάστημα δείχνουν τα κανάλια πριν και μετά την πανδημία  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/196194/venetia-oi-gondolierides-eginan-dytes-gia-na-katharisoyn-to-vytho-tis-polis
environment,www.cnn.gr,«Κλιματική επείγουσα ανάγκη»: SOS 11.200 επιστημόνων από 153 χώρες για το κλίμα,"18:53 Τρίτη, 05 Νοεμβρίου 2019","Newsroom, CNN Greece","Περισσότεροι από  11.200  επιστήμονες  από 153 χώρες , μεταξύ των οποίων η  Ελλάδα , συνυπογράφουν μια  διακήρυξη  με την  οποία προειδοποιούν ότι πλέον υπάρχει, όχι απλώς  κλιματική αλλαγή , αλλά κλιματική επείγουσα ανάγκη (climate emergency ). Κάνουν λόγο για  «ανείπωτα ανθρώπινα βάσανα»  που θα καταστούν αναπόφευκτα, αν δεν γίνει άμεσα μια ριζική και διαρκής στροφή στις ανθρώπινες δραστηριότητες, οι οποίες επιβαρύνουν το κλίμα και ανεβάζουν τη  θερμοκρασία  μέσω των εκπομπών αερίων του θερμοκηπίου. Η διακήρυξη, που δημοσιεύθηκε στο περιοδικό BioScience, βασίζεται σε ανάλυση  επιστημονικών δεδομένων των τελευταίων 40 ετών  (από το 1979 που πραγματοποιήθηκε στη Γενεύη η πρώτη παγκόσμια διάσκεψη για το κλίμα), τα οποία αφορούν πολλούς τομείς, όπως εκπομπές αερίων ρύπων, χρήση ενέργειας, θερμοκρασίες, αύξηση πληθυσμού, αποψίλωση δασών, τήξεις πάγων, ρυθμούς αύξησης του ΑΕΠ κά. Προς το παρόν, όπως επισημαίνουν, δεν διαφαίνεται καμία ουσιαστική πρόοδος, καθώς  οι εκπομπές του  θερμοκηπίου  συνεχίζουν να αυξάνονται με γοργό ρυθμό , όπως επίσης οι  παγκόσμιες θερμοκρασίες  σε ξηρά και θάλασσα, η  στάθμη των ωκεανών , η  συχνότητα των  ακραίων καιρικών φαινομένων , η  τήξη των πάγων  σε Ανταρκτική, Αρκτική και Γροιλανδία, η ανά κεφαλή παραγωγή κρέατος, η απώλεια δέντρων από τη Γη, ο αριθμός των επιβατών που διακινούνται με αεροπλάνα και αρκετοί άλλοι δυσοίωνοι δείκτες.  «Οι επιστήμονες έχουν ηθική υποχρέωση να προειδοποιήσουν την ανθρωπότητα για οποιαδήποτε μεγάλη απειλή. Από τα στοιχεία που διαθέτουμε, είναι σαφές ότι είμαστε αντιμέτωποι με μια κλιματική επείγουσα ανάγκη», δήλωσε ο δρ Τόμας Νιούσαμ, της Σχολής Επιστημών Ζωής και Περιβάλλοντος του Πανεπιστημίου του Σίδνεϊ. «Παρά τα 40 χρόνια μεγάλων διεθνών διαπραγματεύσεων, γενικά συνεχίζουμε τις δουλειές μας με τον συνηθισμένο τρόπο και ουσιαστικά έχουμε αποτύχει να αντιμετωπίσουμε την κρίση.  Η κλιματική αλλαγή έχει φθάσει και επιταχύνεται ταχύτερα από ό,τι πολλοί επιστήμονες περίμεναν », ανέφερε ο καθηγητής οικολογίας Ουίλιαμ Ριπλ του Πολιτειακού Πανεπιστημίου του Όρεγκον. Στην κοινή διακήρυξη-μανιφέστο τους οι επιστήμονες αναδεικνύουν έξι τομείς στους οποίους η ανθρωπότητα πρέπει να λάβει άμεσα μέτρα, ώστε να επιβραδύνει την κλιματική αλλαγή: Ενέργεια Ρύποι Φύση Διατροφή Οικονομία Πληθυσμός Με δύο λόγια, όπως λένε οι επιστήμονες, «πρέπει να μεταμορφώσουμε τους τρόπους που κυβερνούμε, διευθύνουμε, τρώμε και ικανοποιούμε τις υλικές και ενεργειακές ανάγκες μας». Παράλληλα, καλούν το κοινό «να κατανοήσει το  μέγεθος της κρίσης , να αναπροσαρμόσει τις προτεραιότητες του και να παρακολουθεί την πρόοδο». Ενθαρρυντικές ενδείξεις για το μέλλον θεωρούνται η επιβράδυνση του ρυθμού γεννήσεων παγκοσμίως κατά την τελευταία εικοσαετία, η  αύξηση στη χρήση αιολικής και ηλιακής ενέργειας  και η ολοένα πιο δυναμική κινητοποίηση των πολιτών, ιδίως των νέων, που απαιτούν αλλαγές. Διαβάστε επίσης Κορωνοϊός - Χαρίτσης: Χωρίς όριο το θράσος της κυβέρνησης για την κατάρτιση των επιστημόνων ΣΥΡΙΖΑ: Αν νομίζει ότι θα κοροϊδέψει εργαζόμενους ο κ. Μητσοτάκης είναι βαθιά γελασμένος Σφοδρή επίθεση ΣΥΡΙΖΑ κατά Μητσοτάκη για την τηλεκατάρτιση των επιστημόνων",https://www.cnn.gr/news/perivallon/story/196348/klimatiki-epeigoysa-anagki-sos-11-200-epistimonon-apo-153-xores-gia-to-klima
environment,www.cnn.gr,Προειδοποίηση 11.000 επιστημόνων για τα «ανείπωτα δεινά» που θα φέρει η κλιματική αλλαγή,"12:24 Τετάρτη, 06 Νοεμβρίου 2019","Newsroom, CNN Greece","Περισσότεροι από 11.000 ερευνητές από όλο τον κόσμο προειδοποίησαν την Τρίτη για τα « ανείπωτα δεινά » που θα προκληθούν από την κλιματική αλλαγή , εάν η ανθρωπότητα δεν αλλάξει τις συνήθειές της. CNNi H  Phoebe Barnard , μία από τις συγγραφείς της μελέτης και εργαζόμενη στην ΜΚΟ Conservation Biology Institute, ξεκαθάρισε στο αμερικάνικο μέσο πως  δεν υπάρχουν άλλα περιθώρια για λάθος κινήσεις. Όπως τόνισε, οι απόγονοι των παγκόσμιων ηγετών θα τους κατηγορήσουν εντόνως για την αδυναμία τους να αντιληφθούν το πόσο σοβαρός είναι ο κίνδυνος της κλιματικής αλλαγής για την ανθρωπότητα. Αυτή δεν είναι η πρώτη φορά που χιλιάδες ακαδημαϊκοί καλούν σε δράση για την καταπολέμηση της κλιματικής αλλαγής. Σε επιστολή τους το 2017,  16.000 επιστήμονες από 184 χώρες  προειδοποιούσαν πως η ανθρωπότητα και ο κόσμος διαγράφουν μία καταστροφική πορεία.  11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: «Η κλιματική κρίση συνδέεται στενά με την υπερβολική κατανάλωση που επιβάλει ο πλούσιος τρόπος ζωής», αναφέρεται στην τωρινή μελέτη, η οποία διαπιστώνει πως παρά τις οποίες φωνές που καλούν σε δράση, ο κόσμος συνεχίζει τη δουλειά του ως συνήθως. Παράλληλα, οι επιστήμονες παραθέτουν τα  έξι θέματα «κλειδιά»  που πρέπει να εξεταστούν άμεσα, εάν θέλουμε να αποφύγουμε τα πλέον καταστροφικά σενάρια. Μεταξύ αυτών, η αντικατάσταση των ορυκτών καυσίμων, η μείωση της εκπομπής ρύπων, η κατανάλωση λιγότερου κρέατος, η προστασία και αποκατάσταση του οικοσυστήματος. Η Barnard δήλωσε πως οι αλλαγές αυτές δεν πρέπει να θεωρηθούν «θυσίες», αλλά τρόπος αλλαγής καταστάσεων που δημιουργούν στρες.   How many scientists does it take to convince the world to take climate change seriously? , byEmma Tobin and Ivana Kottasová , CNN Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/196423/proeidopoiisi-11-000-epistimonon-gia-ta-aneipota-deina-poy-tha-ferei-i-klimatiki-allagi
environment,www.cnn.gr,«Παραξενόφις» & «Περιεργόφις»: Τα προϊστορικά φίδια που υπήρχαν μόνο στην Ελλάδα,"14:00 Τετάρτη, 06 Νοεμβρίου 2019","Newsroom, CNN Greece","Έλληνας ερευνητής  ταυτοποίησε σε  απολιθώματα ηλικίας περίπου 6 με 5,5 εκατομμυρίων χρόνων  που είχαν βρεθεί σε περιοχή έξω από τις  Σέρρες   δύο νέα είδη  φιδιών , που δεν έχουν εντοπιστεί πουθενά στον κόσμο. Περιεργόφις μικρός Παραξενόφις σπάνιος «Τα δύο αυτά νέα φίδια ονομάζονται γιατί είναι εντελώς νέα γένη και είδη και απολύτως διαφορετικά από οποιοδήποτε άλλο είδος. Το περίεργο και το παράξενο είναι ότι τέτοια ανατομία σε σπονδύλους  δεν έχει παρατηρηθεί πουθενά , δεν υπάρχει τίποτα, ούτε σε σύγχρονα, ούτε σε εξαφανισμένα φίδια, που να πλησιάζει έστω τη μορφολογία αυτών των δύο νέων ειδών», αποκαλύπτει στο ΑΠΕ-ΜΠΕ ο παλαιοντολόγος  Δρ. Γιώργος Γεωργαλής  (Πανεπιστήμιο του Τορίνο), ο οποίος δημοσίευσε την επιστημονική του εργασία για το θέμα σε συνεργασία με άλλους επιστήμονες από Πανεπιστήμια της Γερμανίας, Τσεχίας και Ελβετίας ( https://palaeo-electronica.org/content/2019/2797-fossil-herpetofauna-maramena ). Όπως εξηγεί, τα δύο φίδια «είναι τόσο ξεχωριστά που δυσκολευόμαστε να τα κατατάξουμε σε κάποια γνωστή οικογένεια και καταλαβαίνουμε αμέσως ότι είναι κάποια καινούργια είδη». «Είναι σαν να βλέπουμε κάτι και να αναρωτιόμαστε ότι ""αυτό δεν θα έπρεπε να υπάρχει"" γιατί δεν έχει εντοπιστεί πουθενά», αναφέρει.  Περιγράφοντας τα φίδια  από τα λίγα στοιχεία που μπορούν να δώσουν οι σπόνδυλοι στα απολιθώματα, τονίζει ότι ο «Περιεργόφις» ήταν μικρό φίδι και αρκετά λεπτό, καθώς οι σπόνδυλοί του είναι μόλις λίγων χιλιοστών, ενώ ο «Παραξενόφις» είναι πιο μεγάλο. Ο Δρ. Γεωργαλής ξεκαθαρίζει μάλιστα ότι για την «ονοματοδοσία» που έγινε πριν την επιστημονική δημοσίευση, οι αρμόδιοι κριτές συμφώνησαν απόλυτα ότι είναι κάτι που δεν το έχουν ξαναδεί και συναίνεσαν να προχωρήσει στη... βάπτιση. Η έρευνα του Δρ. Γεωργαλή βασίστηκε σε υλικό που είχε συγκεντρωθεί από το  Πανεπιστήμιο της Ουτρέχτης της Ολλανδίας  τη δεκαετία του 1980 από ανασκαφές σε όλο τον Ελλαδικό και Μεσογειακό χώρο, με κύριο ενδιαφέρον τα θηλαστικά. «Είχαν συλλέξει τότε πολλά απολιθώματα ερπετών που έμειναν στο συρτάρι για πολλά χρόνια και ειδικά, στην περιοχή ""Μαραμένα"", λίγα χιλιόμετρα έξω από τις Σέρρες, έκαναν ανασκαφές για 3 χρόνια σε συνεργασία με τα τοπικά πανεπιστήμια μαζεύοντας υλικό που σε μεγάλο μέρος, παρέμεινε αταξινόμητο και μέρος του διδακτορικού μου, βασίστηκε σ΄ αυτή την συλλογή». Πρόκειται για  απολιθωμένα ερπετά και αμφίβια  με ηλικία γύρω στα 6 με 5,5 εκατομμύρια χρόνια πριν, δηλαδή κατά το τέλος της Μειόκαινου εποχής και αρχή της Πλειόκαινου. «Η εποχή αυτή», διευκρινίζει, «είναι σημαντική για την Ευρώπη γιατί ακριβώς τότε συνέβη η λεγόμενη ""Μεσσηνιακή Κρίση Αλατότητας"" που είχε ως αποτέλεσμα τεράστιες κλιματικές αλλαγές σε όλη τη περιοχή, με μέρος της Μεσογείου να έχει αποξηραθεί». Για τον ίδιο, αυτό που είναι σημαντικό, είναι ότι η ερπετοπανίδα των Μαραμένων ""είναι μακράν η πιο πλούσια εκείνης της εποχής σε όλη την Ευρώπη"" και αποτελείται από τουλάχιστον 30 διαφορετικά είδη σαλαμάνδρων, βατράχων, χελωνών, σαυρών και φιδιών. Ανάμεσα τους, εκτός από τα δύο νέα φίδια, ξεχωρίζουν οι γιγάντιες σαλαμάνδρες, παρόμοιες με τον σημερινό Andrias της Κίνας, οι κόμπρες, οι μεγαλόσωμες οχιές, οι βαράνοι που είναι μεγαλόσωμες σαύρες και οι άποδες σαύρες κονάκι και τυφλίτης που ζουν και σήμερα στην Ελλάδα, καθώς και μια τρίτη άποδη σαύρα που έχει πλέον εξαφανιστεί απο την Ευρώπη, ο Οφίσαυρος (Ophisaurus) «Κατά τη Μεσσηνιακή Κρίση Αλατότητας ένα μεγάλο μέρος της Μεσογείου ""στράγγιξε"", αποξηράθηκε, δημιουργώντας τύπους ερήμου και γι΄ αυτό εικάζουμε ότι ευνοήθηκε η μετανάστευση κάποιων ζώων από περιοχές της Ασίας ή της Αφρικής, στην Ευρώπη» αναφέρει ο Δρ. Γεωργαλής. «Στα Μαραμένα όμως», συνεχίζει, « έχουμε κάτι εξωπραγματικό , με 30 τουλάχιστον διαφορετικά είδη ερπετοπανίδας , που ξεπερνάει κατά πολύ, οτιδήποτε άλλο στην Ευρώπη». Πώς όμως εξηγεί αυτό το φαινόμενο της συγκέντρωσης εντυπωσιακού αριθμού ερπετοπανίδας στα Μαραμένα; «Πιστεύουμε ότι η θέση, ο Ελλαδικός δηλαδή χώρος, έδρασε ως χώρος καταφυγίου για τα ερπετά και αμφίβια της κεντρικής Ευρώπης τα οποία εξαφανίστηκαν από κείνη την περιοχή. Ζώα από τα Μαραμένα που είναι τελείως νέα είδη και δεν έχουν κανένα συγγενή πουθενά, δεν μπορούμε να καταλάβουμε από που ήρθαν και πιθανολογούμε ότι ""μετανάστευσαν"" από την Αφρική εκμεταλλευόμενα τις ερήμους που δημιουργήθηκαν από την αλατότητα για να περάσουν από την Αφρική στην Ελλάδα». Αν και χαρακτηρίζει την περιοχή ως έναν « παράδεισο για τα ερπετά », ο κ.Γεωργαλής θεωρεί ότι απαιτείται σίγουρα πιο πλήρες υλικό για να πούμε με βεβαιότητα πού οφείλεται το γεγονός αυτό. Η ύπαρξη όμως πληθυσμού από κόμπρες και βαράνους, αποδεικνύει, σύμφωνα με τον επιστήμονα, ότι στην περιοχή υπήρχε ένα θερμό κλίμα με υγρασία, λόγω μίας λίμνης και ενός δάσους με ανοίγματα. Ειδικά δε για τους βαράνους, ο Δρ. Γεωργαλής έχει εντοπίσει τέσσερις διαφορετικούς τύπους δοντιών, γεγονός που αποδεικνύει είτε ότι υπάρχουν περισσότερα είδη είτε ότι υπάρχει κάποια ποικιλομορφία μέσα στο ίδιο είδος. Συνήθως στην Ευρώπη βρίσκουμε ένα ή δυο τύπους, αλλά τα απολιθώματα δοντιών που βρήκαμε διαφέρουν στην κυρτότητα και στο πόσο κοφτερά είναι», σημειώνει. Καταλήγοντας, ο Δρ. Γεωργαλής τονίζει ότι θα συνεχίσει τις έρευνες σε όλο τον ελλαδικό χώρο, καθώς υπάρχει πολύ υλικό για να μελετηθεί και η επιστημονική του δημοσίευση αποτελεί ίσως «μια καλή ευκαιρία για να μάθουν στην περιοχή των Σερρών τη σημασία του τόπου τους». Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/196438/paraxenofis-periergofis-ta-proistorika-fidia-poy-ypirxan-mono-stin-ellada
environment,www.cnn.gr,Ο «Τάφος»: Όταν η κλιματική αλλαγή αποκάλυψε μια αποθήκη με επικίνδυνα πυρηνικά απόβλητα,"07:55 Πέμπτη, 14 Νοεμβρίου 2019",," τσιμεντένιου τάφου νησιά Μάρσαλ 3 εκατ. κυβικά πόδια πυρηνικών αποβλήτων κλιματικής αλλαγής Θόλος Ράνιτ (Runit Dome) κατά την περίοδο 1946 – 1958 Σύμφωνα με την αμερικανική εφημερίδα «The Los Angeles Times», το ραδιενεργό και άκρως επικίνδυνο για το περιβάλλον και τη δημόσια υγεία περιεχόμενο του τσιμεντένιου αυτού τάφου προέρχεται από τα απόβλητα  συνολικά 67 πυρηνικών βομβών.  Αυτές οι βόμβες είχαν χρησιμοποιηθεί για τη διενέργεια δεκάδων πυρηνικών δοκιμών, προτού τα υπολείμματά τους θαφτούν κάτω από  χιλιάδες τόνους σκυροδέματος .  Ωστόσο, ο γιγαντιαίος θόλος ήρθε στην επιφάνεια, λόγω της ανόδου της στάθμης που παρουσίασαν τα θαλάσσια νερά περιμετρικά των νησιών Μάρσαλ. Πλέον, όπως αναφέρει η ίδια πηγή, ο θόλος έχει εμφανίσει ρωγμές και ήδη υπάρχει σοβαρή διαρροή ραδιενεργών αποβλήτων τόσο στον υδάτινο ορίζοντα όσο και στο υπέδαφος των νησιών αυτών που βρίσκονται στον  Ειρηνικό Ωκεανό , ανάμεσα στη  Χαβάη  και την  Παπούα-Νέα Γουινέα . Η άνοδος της στάθμης των υδάτων συνεπάγεται ότι τα νερά περιμετρικά του θόλου ανεβαίνουν σε ύψος κάθε χρόνο. Ήδη υπάρχουν αποδεικτικά στοιχεία για την επιμόλυνση του θαλάσσιου ορίζοντα, όπως για παράδειγμα ο  αποχρωματισμός των κοραλλιών  αλλά και οι  μαζικοί θάνατοι ψαριών  που διαβιούσαν στη θάλασσα. Την ίδια στιγμή, μεγάλη είναι και η ανησυχία για τις επιπτώσεις στην υγεία των ντόπιων κατοίκων του νησιωτικού συμπλέγματος, που έχουν δώσει στον τεράστιο θόλο το παρατσούκλι « ο Τάφος ». Παρά το γεγονός ότι η τοπική κυβέρνηση έχει ζητήσει βοήθεια για το μείζον αυτό θέμα από τις ΗΠΑ,  η απάντηση της Ουάσινγκτον προξενεί έκπληξη : Οι αμερικανικές Αρχές ισχυρίζονται ότι ο θόλος βρίσκεται στο έδαφος των νησιών Μάρσαλ και, ως εκ τούτου, συνιστά ευθύνη της τοπικής κυβέρνησης. Η Χίλντα Χέιν, η Πρόεδρος της Δημοκρατίας των Νησιών Μάρσαλ, αμφισβητεί ανοικτά τη θέση αυτή, διερωτώμενη «πώς είναι δυνατό τα πυρηνικά απόβλητα να ανήκουν σε εμάς, από τη στιγμή που δεν τα έχουμε παράγει εμείς;». Μια επιστημονική έρευνα που δημοσιεύτηκε νωρίτερα το 2019 υποστήριζε ότι  τα επίπεδα ραδιενέργειας  σε ορισμένα σημεία του νησιωτικού συμπλέγματος είναι  όμοια με εκείνα που είχαν καταγραφεί  αμέσως μετά τα πυρηνικά δυστυχήματα στο  Τσέρνομπιλ  και τη  Φουκουσίμα .  Το 1986 η κυβέρνηση του νησιού είχε υπογράψει μια σύμβαση με τις ΗΠΑ, ενώ το 1988 το Διεθνές Δικαστήριο αποφάσισε πως οι Ηνωμένες Πολιτείες θα έπρεπε να καταβάλουν το ποσό των 2,3 δισ. δολαρίων ως αποζημίωση για την οικολογική και υγειονομική καταστροφή που έχουν προκαλέσει στα Μάρσαλ τα ραδιενεργά απόβλητα του «Τάφου». Ωστόσο, το αμερικανικό Κογκρέσο αλλά και η αμερικανική δικαιοσύνη αρνήθηκαν να πράξουν κάτι τέτοιο . Σύμφωνα με τους «Los Angeles Times», οι ΗΠΑ έχουν καταβάλει μέχρι και σήμερα μόλις και μετά βίας το ποσό των 4 εκατ. δολαρίων . Οι έρευνες της αμερικανικής εφημερίδας υποστηρίζουν πως τουλάχιστον 130 τόνοι χώματος εδάφους είχαν μεταφερθεί από την περιοχή πυρηνικών δοκιμών της Νεβάδα στις ΗΠΑ και ετάφη μέσα στο θόλο. Πρόκειται για ένα υλικό που κανείς από την κυβέρνηση των Μάρσαλ δεν γνώριζε την προέλευσή του. Το θέμα έχει προκαλέσει  μεγάλες αντιδράσεις,  με φόντο την αναδιαπραγμάτευση της σύμβασης ανάμεσα στις δύο χώρες το 2023. Μάλιστα, για το ζήτημα δεν αποκλείεται ενδεχόμενη παρέμβαση της κινεζικής κυβέρνησης , η οποία, σε μια προσπάθεια να αυξήσει την επιρροή της στον Ειρηνικό, έχει αρχίσει να δείχνει ζωηρό ενδιαφέρον για τα όσα συμβαίνουν στα νησιά Μάρσαλ. Υπολογίζεται ότι από τους συνολικά 4.000 Αμερικανούς στρατιώτες που πέρασαν τρία χρόνια κατά την επεξεργασία και διακομιδή των ραδιενεργών αποβλήτων στον «Τάφο», τουλάχιστον έξι πέθαναν κατά τη διάρκεια της όλης διαδικασίας , ενώ εκατοντάδες ακόμη εμφάνισαν σοβαρές ασθένειες – μεταξύ των οποίων και καρκίνους – που σχετίζονταν με την έκθεση στη ραδιενέργεια . Επιστήμονες εκτιμούν ότι η στάθμη των θαλάσσιων υδάτων στα Μάρσαλ αυξάνεται τρεις φορές πιο γρήγορα από τον παγκόσμιο μέσο όρο, συνέπεια της κλιματικής αλλαγής . Ειδικοί εκτιμούν ότι τα νερά γύρω από τις νήσους θα μπορούσαν να είναι πέντε πόδια υψηλότερα έως το τέλος του 21 αιώνα, γεγονός που θα οδηγήσει τον πυρηνικό τάφο να διαρραγεί και να σκορπίσει τα θανατηφόρα απόβλητά του στον Ειρηνικό , με καταστροφικές συνέπειες. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/197242/o-tafos-otan-i-klimatiki-allagi-apokalypse-mia-apothiki-me-epikindyna-pyrinika-apovlita
environment,www.cnn.gr,Κλιματική αλλαγή: Νόμος για μηδενικές εκπομπές διοξειδίου του άνθρακα στη Νέα Ζηλανδία,"14:01 Κυριακή, 10 Νοεμβρίου 2019","Newsroom, CNN Greece","Η  Νέα Ζηλανδία  τάχθηκε σήμερα με το σωστό στρατόπεδο στην μάχη κατά των κλιματικών αλλαγών, δήλωσε η πρωθυπουργός της χώρας,  Τζασίντα Άρντερν , μετά την υιοθέτηση νόμου από το κοινοβούλιο που προβλέπει  μηδενικές εκπομπές διοξειδίου του άνθρακα ως το 2050 . μηδενικές εκπομπές αερίων «Σήμερα κάναμε μια επιλογή για την οποία είμαι υπερήφανη», δήλωσε η Άρντερν στο κοινοβούλιο και πρόσθεσε: «Ελπίζω με αυτό η επόμενη γενιά να δει ότι εμείς ταχθήκαμε με το ""σωστό στρατόπεδο στην Ιστορία""». Το νομοσχέδιο αυτό, το οποίο είχε καταθέσει ο υπό τους Εργατικούς κυβερνητικός συνασπισμός της Άρντερντ υποστηρίχθηκε και από το κύριο κόμμα της αντιπολίτευσης, το Εθνικό Κόμμα, παρά τις αλλαγές που έχει δεσμευτεί αυτό να κάνει αν κερδίσει τις επόμενες εκλογές το 2020. Σύμφωνα με το ΑΠΕ - ΜΠΕ, με το νέο νόμο αντιμετωπίζονται με διαφορετικό τρόπο οι εκπομπές μεθανίου από τα ζώα έναντι των άλλων εκπομπών αερίων που προκαλούν το φαινόμενο του θερμοκηπίου. Ωστόσο, σε αυτόν διατηρείται επίσης ο στόχος  για μείωση 10% στο μεθάνιο   που προέρχεται από τα ζώα  ως το 2030 και 47% ως το 2050. «Αυτό (...) είναι το κεντρικό θέμα για ουσιαστική δράση κατά της κλιματικής αλλαγής στη Νέα Ζηλανδία», δήλωσε ο υπουργός που είναι αρμόδιος για θέματα Κλιματικής Αλλαγής Τζέιμς Σο, ο οποίος είναι επίσης ηγέτης του κόμματος των Πρασίνων, το οποίο έχει συμμαχήσει με τους Εργατικούς της Άρντερν. Οι βουλευτές είχαν λάβει 11.000 αιτήσεις με προτάσεις και είχαν ακούσει επίσης τις προτάσεις αντιπροσωπευτικού δείγματος της κοινωνίας: από τους φοιτητές και τους επιστήμονες ως τους αγρότες και τους ακτιβιστές, σημείωσε ο Σο. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/196552/klimatiki-allagi-nomos-gia-midenikes-ekpompes-dioxeidioy-toy-anthraka-sti-nea-zilandia
environment,www.cnn.gr,Πυρκαγιές Αυστραλία: Οι επιστήμονες προειδοποιούν για «ολοκαύτωμα» της πανίδας,"17:24 Παρασκευή, 10 Ιανουαρίου 2020","Newsroom, CNN Greece","Συγκλονιστικές εικόνες καταγράφονται καθημερινά πλέον στην  Αυστραλία , καθώς πέρα από τις ανυπολόγιστες καταστροφές που έχουν προκαλέσει οι  ανεξέλεγκτες πυρκαγιές  στο περιβάλλον,  το μεγαλύτερο θύμα έχει καταστεί η άγρια ζωή της ηπείρου , με τους επιστήμονες να κάνουν λόγο για συνθήκες που προσιδιάζουν σε « ολοκαύτωμα ». περισσότερα από 1 δισεκατομμύριο ζώα έχουν χάσει τη ζωή τους πυρκαγιών Όταν η Σάρα Πράις, μια εθελόντρια, βρήκε στη μέση μιας καμένης περιοχής στην Αυστραλία ένα μωρό καγκουρό  τρομαγμένο, αλλά ζωντανό μέσα στο μάρσιπο της μητέρας του, της φάνηκε λογικό να το ονομάσει « Τύχη ». Τα δύο ζώα κατάφεραν να επιβιώσουν από τις φλόγες που μαίνονται στη νότια και την ανατολική Αυστραλία, όμως λίγες ώρες αργότερα η μητέρα υπέκυψε λόγω του έντονου στρες που υπέστη. Φρικιαστικές εικόνες από  κοάλα με καμένη γούνα, οπόσουμ με καμένες πατούσες, πτώματα καγκουρό  κάνουν ήδη το γύρο του κόσμου και έχουν αναχθεί σε σύμβολα μιας χώρας και ενός περιβάλλοντος που έχουν πληγεί από μια άνευ προηγουμένου κρίση που οφείλεται στην  κλιματική αλλαγή . Λιγότερα προβεβλημένα ζώα, όπως  βάτραχοι, έντομα, ερπετά και ασπόνδυλα  επίσης έχουν δει τον πληθυσμό τους να μειώνεται δραματικά. Οι ειδικοί προειδοποιούν, εξάλλου, ότι ακόμη και τα ζώα που κατάφεραν να επιβιώσουν,  χρειάζεται να δώσουν μάχη για να παραμείνουν στη ζωή . «Μεγάλος αριθμός ζώων  πεθαίνουν μετά το πέρασμα της πυρκαγιάς , επειδή  υπάρχει έλλειψη τροφής  και επειδή δεν έχουν πλέον καταφύγιο», ή επειδή κατασπαράσσονται από άλλα ζώα, εξήγησε ο Μάιου Κρόουθερ του πανεπιστημίου του Σίδνεϊ. Το ποσοστό εξόντωσης των μαρσιποφόρων στην Αυστραλία ήταν ήδη το πιο αυξημένο παγκοσμίως, όμως οι πυρκαγιές ενδέχεται να οδηγήσουν στον πλήρη αφανισμό κάποιων ειδών σε συγκεκριμένες περιοχές. «Οι πληθυσμοί των καγκουρό θα προσπαθήσουν να ανασυνταχθούν. Όταν επιστρέψουν, βέβαια (…) τα χόρτα δεν είναι πλέον πράσινα, τα φυλλώματα δεν υπάρχουν, οι θάμνοι έχουν εξαφανιστεί, τα δέντρα έχουν καεί», εξήγησε η Πράις. Το ένα τρίτο του νησιού Καγκουρό , ένας πραγματικός παράδεισος για τα ζώα που βρίσκεται στο νότιο τμήμα της Αυστραλίας,  έχει καταστραφεί . Κάποια  μοναδικά είδη  που ζούσαν στο νησί  ενδέχεται να έχουν εξαφανιστεί . «Σε πολλά είδη δεν έχουν απομείνει πολλά μέλη. Αυτό δημιουργεί  τοπικά φαινόμενα εξαφάνισης », δήλωσε στο τηλεοπτικό δίκτυο ABC ο Τζον Βοϊνάρσκι του Threatened Species Recovery Hub, ενός δημόσιου προγράμματος προστασίας της πανίδας. Ο Βοϊνάρσκι δεν διστάζει να χαρακτηρίσει τις πυρκαγιές «ολοκαύτωμα» για την πανίδα της Αυστραλίας. Τουλάχιστον ο μισός πληθυσμός ενός είδους κοάλα  «που δεν κινδυνεύουν από μολύνσεις» και ο οποίος ζούσε στο νησί Καγκουρό,  εξαφανίστηκε . Τα κοάλα αυτά αποτελούσαν «ασφάλεια» για το μέλλον του είδους. Αυτό που συμβαίνει αυτή τη στιγμή στην Αυστραλία δεν αποτελεί μάλλον παρά τα πρώτα στάδια «αυτού στο οποίο θα μοιάζει η κλιματική αλλαγή  και σε άλλες περιοχές του κόσμου», σύμφωνα με τον καθηγητή πανεπιστημίου του Σίδνεϊ Κρις Ντίκμαν. Η έκθεσή του που αναφέρει ότι περισσότερα από ένα δισεκατομμύριο ζώα έχουν χάσει τη ζωή τους από τις πυρκαγιές ήταν «πολύ συγκρατημένη», εκτιμά ο ίδιος. Μόλις κατασβεστούν οι πυρκαγιές,  κάποιοι πληθυσμοί ζώων ενδέχεται να είναι τόσο μικρο ί που θα χρειαστεί  να ζήσουν σε αιχμαλωσία  προκειμένου να σωθεί το είδος. Κάποιες περιοχές του δάσους που έχει καεί  ίσως χρειαστούν  δεκαετίες,  για να γίνουν και πάλι πράσινες  και οι ειδικοί τονίζουν ότι χρειάζονται μεγάλες επενδύσεις για να αποκατασταθεί το περιβάλλον και να δοθεί ευκαιρία στα ζώα που διασώθηκαν να επιβιώσουν. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/203606/pyrkagies-aystralia-oi-epistimones-proeidopoioyn-gia-olokaytoma-tis-panidas
environment,www.cnn.gr,Μυστήριο στην Ινδία: Χιλιάδες πουλιά βρέθηκαν νεκρά σε λίμνη και κανείς δεν ξέρει τον λόγο,"18:37 Τετάρτη, 13 Νοεμβρίου 2019","Newsroom, CNN Greece","Πρόκειται για ένα μυστηριώδες περιστατικό που έχει προκαλέσει προβληματισμό στις Αρχές στην  Ινδία . Τι θα μπορούσε να σκοτώσει  περισσότερα από 2.000  πουλιά  κοντά στη μεγαλύτερη λίμνη της ενδοχώρας. Οι τοπικές αρχές στο  βορειοδυτικό κρατίδιο του Ρατζαστάν  εντόπισαν την περασμένη Κυριακή τα  κουφάρια των πουλιών  κατά μήκος των ακτών της αλυκής Σαμπχάρ, όπως δήλωσε την Τετάρτη στο CNNi ο  Αρούν Πραζάντ , επικεφαλής της Υπηρεσίας Προστασίας Δασών. Άμεσα ειδοποιήθηκαν κλιμάκια της Υπηρεσίας που εντόπισε περίπου  2.400 νεκρά πουλιά  – μεταξύ των οποίων και 20 αποδημητικά είδη που συγκεντρώνονται στην λίμνη κάθε χρόνο.  After the death of hundreds of migratory birds in the marshland of Rajasthan’s Sambhar Salt Lake, environmentalists here have called for urgent action to find out what is causing the loss of avian lives #Rajasthan   #migratorybirds https://t.co/MIEC76xriR November 13, 2019 «Τα αποδημητικά πουλιά ταξιδεύουν κατά μήκος ενός μονοπατιού που είναι γνωστό ως Αεροδιάδρομος της Κεντρικής Ασίας, ο οποίος καλύπτει περιοχές όπως η Σιβηρία, η Μογγολία, το Ιράν και το Αφγανιστάν», δήλωσε ο Πραζάντ. Οι εικόνες που δημοσίευσε το συνεργαζόμενο με το CNN τηλεοπτικό κανάλι News 18 κατέγραψε εικόνες από διασκορπισμένα κουφάρια πουλιών σε μια μεγάλη έκταση δίπλα στην λίμνη, που καλύπτει επιφάνεια 190 τετραγωνικών χιλιομέτρων.  Rajasthan’s Sambhar Salt Lake becomes graveyard for birds, hundreds die in 10 days ThePrint's special correspondent Mohana Basu  @AGirlHasWords  reports   https://t.co/X2mGtqkCx5 November 11, 2019 Η λίμνη θεωρείται εξαιρετικά αλμυρή για πολλά είδη, αλλά τα τοπικά τουριστικά sites λένε πως είναι ένας δημοφιλής προορισμός για πουλιά όπως τ α φλαμίνγκο, οι πελαργοί, τα μπεκατσόνια, οι κοκκινοσκέληδες, μαυρόφτεροι ερωδιοί, νερόκοτες και χουλιαρόπαπιες . Μέχρι στιγμής, δεν έχει διευκρινιστεί ποια είδη πέθαναν, ενώ οι Αρχές προστασίας της άγριας ζωής δεν γνωρίζουν την αιτία θανάτου των πουλιών. Η Υπηρεσία Προστασίας Δασών και Άγριας Ζωής της Ινδίας έχει ήδη συλλέξει δείγματα από του κουφάρια αλλά και από το νερό της λίμνης και τα απέστειλε προς εξέταση σε εργαστήριο παθολογίας στο κεντρικό κρατίδιο Μαντία Πραντές, ανέφερε ο Πραζάντ. Σύμφωνα με τον ίδιο, οι μαζικοί θάνατοι δεν φαίνεται να οφείλονται σε κάποια ασθένεια, γιατί τα ενδημικά πουλιά εξακολουθούν να φωλιάζουν σε διπλανές κοίτες και βάλτους. «Πιστεύουμε πως μάλλον έφταιξαν  οι τοπικές καιρικές συνθήκες ή η επιμόλυνση του νερού », πρόσθεσε ο Πραζάντ. Thousands of birds found dead by an Indian lake and no one knows why, By Manveena Suri, CNNi Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/197265/mystirio-stin-india-xiliades-poylia-vrethikan-nekra-se-limni-kai-kaneis-den-xerei-ton-logo
environment,www.cnn.gr,«Το σπίτι μας καίγεται»: Παγκόσμιος συναγερμός για τον Αμαζόνιο - Περιβαλλοντική «βόμβα» οι φωτιές ,"21:10 Παρασκευή, 23 Αυγούστου 2019","Newsroom, CNN Greece","Με επιφάνεια  5,5 εκατομμυρίων τετραγωνικών χιλιομέτρων , ο  Αμαζόνιος   είναι το μεγαλύτερο τροπικό δάσος του κόσμου μας και αντιστοιχεί τουλάχιστον στο  10% της παγκόσμιας βιοποικιλότητας .Είναι το σπίτι τεράστιων πληθυσμών θηλαστικών, πουλιών, αμφίβιων και ερπετών – εκ των οποίων το 75% είναι μοναδικά εκεί.  Κάθε δύο ημέρες ανακαλύπτεται ένα νέο είδος φυτού ή ζώου  στον περιβαλλοντικό αυτό θησαυρό του πλανήτη. Εδώ και μέρες τα δάση του Αμαζονίου φλέγονται. Μολονότι η κατάσταση είναι εξαιρετικά δύσκολο να αποτιμηθεί σε αυτή τη φάση, χθες, το Εθνικό Ινστιτούτο Διαστημικής Έρευνας (INPE) έκανε λόγο για σχεδόν  2.500 νέες πυρκαγιές μέσα σε μόλις 48 ώρες  στο σύνολο της Βραζιλίας. Και τα στοιχεία γίνονται ακόμη πιο δραματικά, δεδομένου του ότι – πάντα σύμφωνα με το INPE – από τον Ιανουάριο ως την 21η Αυγούστου καταγράφηκαν 75.336 δασικές πυρκαγιές, αριθμός αυξημένος κατά 84% σε σύγκριση με την αντίστοιχη περίοδο της περασμένης χρονιάς· η αύξηση των πυρκαγιών στο δάσος του Αμαζονίου ανέρχεται σε 52,6%.  Οι φωτιές θεωρούνται συνήθεις στον Αμαζόνιο κατά τη διάρκεια της ξηρής περιόδου που διαρκεί από τον Ιούλιο έως τον Οκτώβριο. Μπορούν να προκληθούν από φυσικούς παράγοντες, όπως από κεραυνούς, αλλά και από ανθρώπινους όπως από αγρότες και υλοτόμους που καθαρίζουν τη γη για καλλιέργεια, βόσκηση ή οικοδόμηση. Οι ακτιβιστές επιμένουν η αντιπεριβαλλοντική ρητορική του προέδρου Μπολσονάρου έχει ενθαρρύνει τις εκκαθαριστικές επιχειρήσεις και τις αποψιλώσεις. Οι επιστήμονες προειδοποιούν πως, αν οι φωτιές εξακολουθήσουν να καίνε,  οι επιπτώσεις όχι μόνο για τη Βραζιλία, αλλά και τον πλανήτη θα είναι ολέθριες. Ο Κάρλος Νόμπρε, επικεφαλής ερευνητής του Ινστιτούτου Ερευνών του πανεπιστημίου του Σάο Πάολο, εξηγεί πως η εντατικοποίηση της μαζικής αποψίλωσης των δασών οδηγεί τα δάση σε  οριακό σημείο : Εκεί όπου από οάσεις υγρασίας θα μετατραπούν σε  σαβάνες , με δυσοίωνες συνέπειες για το κλίμα, την άγρια ζωή και τους κατοίκους των δασών. Ο Νόμπρε τόνισε πως η αποψίλωση οδεύει σε αύξηση κατά 20-30% φέτος και «είναι πολύ πιθανό να ξεπεράσει σε έκταση τα 10.000 τετραγωνικά χιλιόμετρα για πρώτη φορά σε μία δεκαετία».  #Fires  have been  #burning  in the Brazilian  #Amazon  for weeks. Smoke from the uptick in fires caused a blackout in  #SaoPaulo  on Monday. Track the fires in real time and access historical fire data on  #GFWFires :  https://t.co/HPNol2tNTL   pic.twitter.com/MLAzUA2jeM August 21, 2019 Η κατάσταση στον Αμαζόνιο είναι επιδεινούμενη εδώ και χρόνια. Ωστόσο, επιταχύνεται επικίνδυνα από τη στιγμή εκλογής του Μπολσονάρου, ενός ανθρώπου που έχει αποδυναμώσει την περιβαλλοντική πολιτική και έχει πολλάκις εκφράσει τη στήριξή του στους υλοτόμους, τους κτηματίες και σε παράγοντες της βιομηχανίας εξορύξεων. «Η κατάσταση είναι πολύ άσχημη. Και θα γίνει φρικτή», προβλέπει στον Guardian ο Νόμπρε, εξηγώντας: «Ένα πολύ μεγάλο μέρος αυτών των πυρκαγιών οφείλονται στην ώθηση που δίνουν οι υπουργοί. Ενθαρρύνουν για αποψιλώσεις γιατί έτσι ωφελείται η οικονομία. Όσοι κάνουν παράνομη αποψίλωση, νιώθουν ενισχυμένοι». Ο Νόμπρε είναι συνδημιουργός μελέτης που προβλέπει πως το νότιο, το ανατολικό και οι κεντρικές ζώνες του Αμαζονίου ενδέχεται να φτάσουν  σε μη αναστρέψιμο στάδιο υποβάθμισης  στην περίπτωση αποδάσωσης ενός 20-25%. Ο Γάλλος πρόεδρος, Εμανουέλ Μακρόν εξόργισε τον Βραζιλιάνο ομόλογό του, αποκαλώντας τις πυρκαγιές που κατακαίνε εδώ και ημέρες τα δάση του Αμαζονίου «παγκόσμια κρίση» που θα έπρεπε να βρίσκεται στην ατζέντα της Συνόδου των G7 στο Μπιαρίτζ της Γαλλίας. «Το σπίτι μας καίγεται. Κυριολεκτικά. Τα δάση του Αμαζονίου – οι πνεύμονες του πλανήτη μας που παράγουν το 20% του οξυγόνου μας – φλέγονται. Πρόκειται για διεθνή κρίση. Μέλη της G7, ραντεβού σε δυο ημέρες για να συζητήσουμε αυτήν την κατεπείγουσα κατάσταση», τόνισε χθες ο Μακρόν μέσω Twitter.  Our house is burning. Literally. The Amazon rain forest - the lungs which produces 20% of our planet’s oxygen - is on fire. It is an international crisis. Members of the G7 Summit, let's discuss this emergency first order in two days!  #ActForTheAmazon   pic.twitter.com/dogOJj9big August 22, 2019 Άμεση ήταν η απάντηση του ακροδεξιού Ζαΐρ Μπολσονάρου που κατακεραύνωσε τον Μακρόν πως «εργαλειοποιεί ένα εσωτερικό ζήτημα της Βραζιλίας και των άλλων χωρών όπου εκτείνεται ο Αμαζόνιος» για να καρπωθεί «προσωπικά πολιτικά οφέλη» και πως έχει υιοθετήσει «εντυπωσιοθηρικό τόνο που δεν συμβάλλει με κανέναν τρόπο να επιλυθεί το πρόβλημα».  - Lamento que o presidente Macron busque instrumentalizar uma questão interna do Brasil e de outros países amazônicos p/ ganhos políticos pessoais. O tom sensacionalista com que se refere à Amazônia (apelando até p/ fotos falsas) não contribui em nada para a solução do problema. August 22, 2019 «Διεθνή κρίση» χαρακτήρισε απόψε τις πυρκαγιές στη Βραζιλία ο πρόεδρος της Γαλλίας Εμανουέλ Μακρόν, δίνοντας ραντεβού με τους ομολόγους του της G7 για να συζητήσουν αυτήν την κατεπείγουσα κατάσταση στη σύνοφο κορυφής του Μπιαρίτς, το Σαββατοκύριακο. «Οι πυρκαγιές στην Αμαζονία αποτελούν μια οξεία κατάσταση έκτακτης ανάγκης», η οποία θα πρέπει να συζητηθεί κατά τη σύνοδο κορυφής της Ομάδας των Επτά (G7) αυτό το σαββατοκύριακο, δήλωσε σήμερα ο εκπρόσωπος της καγκελαρίου  Άνγκελα Μέρκελ , υποστηρίζοντας αίτημα του Εμανουέλ Μακρόν προς αυτή την κατεύθυνση. «Η καγκελάριος είναι πεπεισμένη» πως το θέμα «πρέπει να περιληφθεί στην ημερήσια διάταξη των χωρών της G7, όταν συνεδριάσουν αυτό το σαββατοκύριακο» στο Μπιαρίτς, δήλωσε ο Στέφεν Ζάιμπερτ στη διάρκεια της τακτικής ενημέρωσης των δημοσιογράφων στο Βερολίνο. «Η καγκελάριος υποστηρίζει πλήρως τον Γάλλο πρόεδρο» στο ζήτημα αυτό, πρόσθεσε. Η  Φινλανδία , η οποία προεδρεύει της ΕΕ κατά το τρέχον εξάμηνο, πρότεινε σήμερα να εξετάσει η  Ευρωπαϊκή Ένωση  τη δυνατότητα να απαγορεύσει από τις αγορές της το  βραζιλιάνικο βοδινό κρέας  λόγω της καταστροφής που προκαλούν οι πυρκαγιές στο τροπικό δάσος του Αμαζονίου. Στο Λονδίνο ανακοινώθηκε από το πρωθυπουργικό γραφείο πως η Βρετανία ανησυχεί βαθιά για τις πυρκαγιές στο τροπικό δάσος του Αμαζονίου και πως ο πρωθυπουργός Μπόρις Τζόνσον θα χρησιμοποιήσει τη σύνοδο κορυφής της Ομάδας των Επτά (G7) για να ζητήσει να δοθεί νέα έμφαση στην προστασία της φύσης. Εξάλλου, εκατοντάδες άνθρωποι συγκεντρώθηκαν σήμερα μπροστά από την πρεσβεία της Βραζιλίας σε Λονδίνο και Παρίσι, ζητώντας να σωθεί η Αμαζονία που καταστρέφεται από τις πυρκαγιές. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/188369/to-spiti-mas-kaigetai-pagkosmios-synagermos-gia-ton-amazonio-perivallontiki-vomva-oi-foties
environment,www.cnn.gr,Ο Αμαζόνιος στις φλόγες: Ο Μπολσονάρου κινητοποιεί τον στρατό ,"10:32 Σάββατο, 24 Αυγούστου 2019","Newsroom, CNN Greece","Το στρατό κινητοποιεί ο  Βραζιλιάνος   πρόεδρος   Ζαΐχ Μπολσονάρου   για την αντιμετώπιση των πυρκαγιών που κατακαίνε τον  Αμαζόνιο , μετά από τη διεθνή κατακραυγή. Σύμφωνα με το σχετικό προεδρικό διάταγμα, το οποίο έχει στην κατοχή του το  CNNi , οι επιχειρήσεις του στρατού θα ξεκινήσουν σήμερα και θα διαρκέσουν για έναν μήνα. «Το  τροπικό δάσος  της βροχής του  Αμαζονίου  αποτελεί ένα σημαντικό κομμάτι της ιστορίας μας, μέρος της επικράτειάς μας και μάς κάνει να αισθανόμαστε» είπε σε ομιλία του την Παρασκευή ο  Μπολσονάρου , και συμπλήρωσε: «Ως Βραζιλιάνοι, ο πλούτος μας είναι ανεκτίμητος τόσο όσον αφορά στη βιοποικιλότητα όσο και στους φυσικούς πόρους». Μάλιστα, ο ίδιος υποστήριξε ότι η στρατιωτική του θητεία «συνεισφέρει στη βαθιά αγάπη και τον σεβασμό» που αισθάνεται για τον Αμαζόνιο. «Η προστασία του δάσους είναι  υποχρέωσή  μας…» τόνισε χαρακτηριστικά ο ίδιος, υποστηρίζοντας παράλληλα ότι θα πρέπει να δοθεί μάχη για την καταπολέμηση της παράνομης αποψίλωσης και άλλων εγκληματικών ενεργειών που θέτουν σε κίνδυνο τον «πνεύμονα του πλανήτη». Η περιβαλλοντική υπηρεσία της Βραζιλίας,  IBAMA , έχει ξεκινήσει προσλήψεις εποχικών πυροσβεστών για να καταπολεμηθούν οι πυρκαγιές. Οι δηλώσεις του Μπολσονάρου αλλά και οι νέες αυτές προσλήψεις έρχονται μετά από σφοδρές επικρίσεις ξένων ηγετών και διάσημων προσώπων ανά τον πλανήτη για τους χειρισμούς της βραζιλιάνικης κυβέρνησης στην  αντιμετώπιση των πυρκαγιών. Με επιφάνεια 5,5 εκατομμυρίων τετραγωνικών χιλιομέτρων , ο Αμαζόνιος  είναι το μεγαλύτερο τροπικό δάσος του κόσμου μας και αντιστοιχεί τουλάχιστον στο 10% της παγκόσμιας βιοποικιλότητας .Είναι το σπίτι τεράστιων πληθυσμών θηλαστικών, πουλιών, αμφίβιων και ερπετών – εκ των οποίων το 75% είναι μοναδικά εκεί. Κάθε δύο ημέρες ανακαλύπτεται ένα νέο είδος φυτού ή ζώου στον περιβαλλοντικό αυτό θησαυρό του πλανήτη. Εδώ και μέρες τα δάση του Αμαζονίου φλέγονται. Μολονότι η κατάσταση είναι εξαιρετικά δύσκολο να αποτιμηθεί σε αυτή τη φάση, προχτές, το Εθνικό Ινστιτούτο Διαστημικής Έρευνας (INPE) έκανε λόγο για σχεδόν  2.500 νέες πυρκαγιές μέσα σε μόλις 48 ώρες  στο σύνολο της Βραζιλίας. Και τα στοιχεία γίνονται ακόμη πιο δραματικά, δεδομένου του ότι – πάντα σύμφωνα με το INPE – από τον Ιανουάριο ως την 21η Αυγούστου καταγράφηκαν 75.336 δασικές πυρκαγιές, αριθμός αυξημένος κατά 84% σε σύγκριση με την αντίστοιχη περίοδο της περασμένης χρονιάς· η αύξηση των πυρκαγιών στο δάσος του Αμαζονίου ανέρχεται σε 52,6%.  Οι φωτιές θεωρούνται συνήθεις στον Αμαζόνιο κατά τη διάρκεια της ξηρής περιόδου που διαρκεί από τον Ιούλιο έως τον Οκτώβριο. Μπορούν να προκληθούν από φυσικούς παράγοντες, όπως από κεραυνούς, αλλά και από ανθρώπινους όπως από αγρότες και υλοτόμους που καθαρίζουν τη γη για καλλιέργεια, βόσκηση ή οικοδόμηση. Οι ακτιβιστές επιμένουν η αντιπεριβαλλοντική ρητορική του προέδρου Μπολσονάρου έχει ενθαρρύνει τις εκκαθαριστικές επιχειρήσεις και τις αποψιλώσεις. Οι επιστήμονες προειδοποιούν πως, αν οι φωτιές εξακολουθήσουν να καίνε,  οι επιπτώσεις όχι μόνο για τη Βραζιλία, αλλά και τον πλανήτη θα είναι ολέθριες. Ο Κάρλος Νόμπρε, επικεφαλής ερευνητής του Ινστιτούτου Ερευνών του πανεπιστημίου του Σάο Πάολο, εξηγεί πως η εντατικοποίηση της μαζικής αποψίλωσης των δασών οδηγεί τα δάση σε  οριακό σημείο : Εκεί όπου από οάσεις υγρασίας θα μετατραπούν σε  σαβάνες , με δυσοίωνες συνέπειες για το κλίμα, την άγρια ζωή και τους κατοίκους των δασών. Ο Νόμπρε τόνισε πως η αποψίλωση οδεύει σε αύξηση κατά 20-30% φέτος και «είναι πολύ πιθανό να ξεπεράσει σε έκταση τα 10.000 τετραγωνικά χιλιόμετρα για πρώτη φορά σε μία δεκαετία».  #Fires  have been  #burning  in the Brazilian  #Amazon  for weeks. Smoke from the uptick in fires caused a blackout in  #SaoPaulo  on Monday. Track the fires in real time and access historical fire data on  #GFWFires :  https://t.co/HPNol2tNTL   pic.twitter.com/MLAzUA2jeM August 21, 2019 Η κατάσταση στον Αμαζόνιο είναι επιδεινούμενη εδώ και χρόνια. Ωστόσο, επιταχύνεται επικίνδυνα από τη στιγμή εκλογής του Μπολσονάρου, ενός ανθρώπου που έχει αποδυναμώσει την περιβαλλοντική πολιτική και έχει πολλάκις εκφράσει τη στήριξή του στους υλοτόμους, τους κτηματίες και σε παράγοντες της βιομηχανίας εξορύξεων. «Η κατάσταση είναι πολύ άσχημη. Και θα γίνει φρικτή», προβλέπει στον Guardian ο Νόμπρε, εξηγώντας: «Ένα πολύ μεγάλο μέρος αυτών των πυρκαγιών οφείλονται στην ώθηση που δίνουν οι υπουργοί. Ενθαρρύνουν για αποψιλώσεις γιατί έτσι ωφελείται η οικονομία. Όσοι κάνουν παράνομη αποψίλωση, νιώθουν ενισχυμένοι». Ο Νόμπρε είναι συνδημιουργός μελέτης που προβλέπει πως το νότιο, το ανατολικό και οι κεντρικές ζώνες του Αμαζονίου ενδέχεται να φτάσουν  σε μη αναστρέψιμο στάδιο υποβάθμισης  στην περίπτωση αποδάσωσης ενός 20-25%. Ο Γάλλος πρόεδρος, Εμανουέλ Μακρόν εξόργισε τον Βραζιλιάνο ομόλογό του, αποκαλώντας τις πυρκαγιές που κατακαίνε εδώ και ημέρες τα δάση του Αμαζονίου «παγκόσμια κρίση» που θα έπρεπε να βρίσκεται στην ατζέντα της Συνόδου των G7 στο Μπιαρίτζ της Γαλλίας. «Το σπίτι μας καίγεται. Κυριολεκτικά. Τα δάση του Αμαζονίου – οι πνεύμονες του πλανήτη μας που παράγουν το 20% του οξυγόνου μας – φλέγονται. Πρόκειται για διεθνή κρίση. Μέλη της G7, ραντεβού σε δυο ημέρες για να συζητήσουμε αυτήν την κατεπείγουσα κατάσταση», τόνισε χθες ο Μακρόν μέσω Twitter.  Our house is burning. Literally. The Amazon rain forest - the lungs which produces 20% of our planet’s oxygen - is on fire. It is an international crisis. Members of the G7 Summit, let's discuss this emergency first order in two days!  #ActForTheAmazon   pic.twitter.com/dogOJj9big August 22, 2019 Άμεση ήταν η απάντηση του ακροδεξιού Ζαΐρ Μπολσονάρου που κατακεραύνωσε τον Μακρόν πως «εργαλειοποιεί ένα εσωτερικό ζήτημα της Βραζιλίας και των άλλων χωρών όπου εκτείνεται ο Αμαζόνιος» για να καρπωθεί «προσωπικά πολιτικά οφέλη» και πως έχει υιοθετήσει «εντυπωσιοθηρικό τόνο που δεν συμβάλλει με κανέναν τρόπο να επιλυθεί το πρόβλημα».  - Lamento que o presidente Macron busque instrumentalizar uma questão interna do Brasil e de outros países amazônicos p/ ganhos políticos pessoais. O tom sensacionalista com que se refere à Amazônia (apelando até p/ fotos falsas) não contribui em nada para a solução do problema. August 22, 2019 «Διεθνή κρίση» χαρακτήρισε χτες τις πυρκαγιές στη Βραζιλία ο πρόεδρος της Γαλλίας Εμανουέλ Μακρόν, δίνοντας ραντεβού με τους ομολόγους του της G7 για να συζητήσουν αυτήν την κατεπείγουσα κατάσταση στη σύνοφο κορυφής του Μπιαρίτς, το Σαββατοκύριακο. «Οι πυρκαγιές στην Αμαζονία αποτελούν μια οξεία κατάσταση έκτακτης ανάγκης», η οποία θα πρέπει να συζητηθεί κατά τη σύνοδο κορυφής της Ομάδας των Επτά (G7) αυτό το σαββατοκύριακο, δήλωσε χτες ο εκπρόσωπος της καγκελαρίου  Άνγκελα Μέρκελ , υποστηρίζοντας αίτημα του Εμανουέλ Μακρόν προς αυτή την κατεύθυνση. «Η καγκελάριος είναι πεπεισμένη» πως το θέμα «πρέπει να περιληφθεί στην ημερήσια διάταξη των χωρών της G7, όταν συνεδριάσουν αυτό το σαββατοκύριακο» στο Μπιαρίτς, δήλωσε ο Στέφεν Ζάιμπερτ στη διάρκεια της τακτικής ενημέρωσης των δημοσιογράφων στο Βερολίνο. «Η καγκελάριος υποστηρίζει πλήρως τον Γάλλο πρόεδρο» στο ζήτημα αυτό, πρόσθεσε. Η  Φινλανδία , η οποία προεδρεύει της ΕΕ κατά το τρέχον εξάμηνο, πρότεινε χτες να εξετάσει η  Ευρωπαϊκή Ένωση  τη δυνατότητα να απαγορεύσει από τις αγορές της το  βραζιλιάνικο βοδινό κρέας  λόγω της καταστροφής που προκαλούν οι πυρκαγιές στο τροπικό δάσος του Αμαζονίου. Στο Λονδίνο ανακοινώθηκε από το πρωθυπουργικό γραφείο πως η Βρετανία ανησυχεί βαθιά για τις πυρκαγιές στο τροπικό δάσος του Αμαζονίου και πως ο πρωθυπουργός Μπόρις Τζόνσον θα χρησιμοποιήσει τη σύνοδο κορυφής της Ομάδας των Επτά (G7) για να ζητήσει να δοθεί νέα έμφαση στην προστασία της φύσης. Εξάλλου, εκατοντάδες άνθρωποι συγκεντρώθηκαν χτες μπροστά από την πρεσβεία της Βραζιλίας σε Λονδίνο και Παρίσι, ζητώντας να σωθεί η Αμαζονία που καταστρέφεται από τις πυρκαγιές. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/188401/o-amazonios-stis-floges-o-mpolsonaroy-kinitopoiei-ton-strato
environment,www.cnn.gr,Συναγερμός από τους επιστήμονες για τη μυστηριώδη αύξηση του μεθανίου στην ατμόσφαιρα  ,"10:12 Δευτέρα, 27 Μαίου 2019","Newsroom, CNN Greece","Το διοξείδιο του άνθρακα είναι το πιο άφθονο «αέριο του θερμοκηπίου» στην  ατμόσφαιρα , αλλά το μεθάνιο το πιο ισχυρό. Οι εκπομπές του τελευταίου αυξάνονται συνεχώς τα τελευταία χρόνια , προκαλώντας ανησυχία στους επιστήμονες, καθώς συνιστούν μια  πρόσθετη απειλή που μπορεί να «εκτροχιάσει» τη Συμφωνία του Παρισιού  για συγκράτηση της ανόδου της θερμοκρασίας και έλεγχο της  κλιματικής αλλαγής . Οι ατμοσφαιρικές συγκεντρώσεις του μεθανίου αυξήθηκαν ξανά το 2018 κατά 10,77 ppb (μέρη ανά δισεκατομμύριο μόρια αέρα), φθάνοντας τα 1.858 ppb και συμβάλλοντας πλέον κατά το ένα έκτο στην παγίδευση της θερμότητας στη Γη, έναντι των δύο τρίτων που είναι η συμβολή του διοξειδίου του άνθρακα, σύμφωνα με τα νέα στοιχεία της Εθνικής Υπηρεσίας Ωκεανών και Ατμόσφαιρας (ΝΟΑΑ) των ΗΠΑ. Όχι μόνο συνεχίστηκε η ανοδική τάση των τελευταίων ετών, αλλά η περσινή αύξηση υπήρξε η δεύτερη υψηλότερη ετήσια άνοδος των δύο τελευταίων δεκαετιών. Οι επιστήμονες δυσκολεύονται να βρουν μια εξήγηση γι' αυτή την εξέλιξη. Το μεθάνιο «ζει» λιγότερο χρόνο από το διοξείδιο του άνθρακα στην ατμόσφαιρα (γύρω στα εννέα χρόνια), αλλά είναι πολύ πιο ισχυρό «αέριο του θερμοκηπίου» (κατά περίπου 28 φορές). Προέρχεται τόσο από φυσικές-βιολογικές, όσο και από ανθρωπογενείς πηγές. Εμφανίζει, δε, αυξητική τάση στην ατμόσφαιρα από το 2007, η οποία έχει επιταχυνθεί κατά την τελευταία πενταετία για άγνωστο λόγο. Μεταξύ 2013-2018 οι εκπομπές μεθανίου αυξήθηκαν κατά 50% περίπου σε σχέση με την προηγούμενη πενταετία 2007-2012. Αν τα επίπεδα του μεθανίου συνεχίσουν να αυξάνουν με αυτόν το ρυθμό, τότε θα είναι πολύ δύσκολο να επιτευχθεί ο στόχος της Συμφωνίας του Παρισιού, δηλαδή να περιορισθεί η άνοδος της θερμοκρασίας το πολύ στους δύο βαθμούς Κελσίου σε σχέση με τα προβιομηχανικά επίπεδα και να καταβληθεί προσπάθεια η άνοδος να μην ξεπεράσει τον ενάμιση βαθμό (ήδη έχει αυξηθεί κατά ένα βαθμό), σύμφωνα με το New Scientist, την «Ιντιπέντεντ» και τους «Φαϊνάνσιαλ Τάιμς». «Το ενοχλητικό είναι ότι δεν ξέρουμε ποιες διαδικασίες ευθύνονται για την τόσο ταχεία αύξηση του μεθανίου» , δήλωσε ο χημικός Εντ Ντλουγκοκένκι της ΝΟΑΑ. Μια πιθανή εξήγηση είναι ότι  ένας πιο ζεστός κόσμος έχει ως συνέπεια περισσότερο μεθάνιο να απελευθερώνεται από τους υγροβιότοπους των τροπικών περιοχών , πυροδοτώντας έτσι  μεγαλύτερη άνοδο της θερμοκρασίας , στο πλαίσιο ενός συνεχούς φαύλου κύκλου. Υπάρχουν βάσιμες ενδείξεις ότι τεράστιες ποσότητες μεθανίου εκλύονται από τα πολυπληθή μικρόβια στα στάσιμα νερά βάλτων, όπως της Ζάμπιας. Οι χωματερές, τα ζώα της κτηνοτροφίας και η διαρροή φυσικού αερίου από το υπέδαφος αποτελούν άλλες μη ανθρωπογενείς πηγές εκπομπής μεθανίου. «Δεν γνωρίζουμε ακόμα αν η αύξηση του μεθανίου προέρχεται κυρίως από 'φυσικές' εκπομπές, όπως τους θερμότερους υγροβιότοπους, ή από αυξημένες ανθρωπογενείς εκπομπές όπως η γεωργία και τα ορυκτά καύσιμα», ανέφερε η Ρεμπέκα Φίσερ του Πανεπιστημίου Royal Holloway του Λονδίνου. Τα τελευταία χρόνια οι επιστήμονες έχουν συνειδητοποιήσει ότι  το αέριο μεθάνιο έχει ακόμα πιο ισχυρή επίπτωση, από ό,τι νόμιζαν, όσον αφορά στη υπερθέρμανση του πλανήτη.  Διαβάστε επίσης Φωτιά Τσερνόμπιλ: Αυξημένα επίπεδα ραδιενέργειας και ατμοσφαιρικής ρύπανσης στο Κίεβο Σημαντική η μείωση της ατμοσφαιρικής ρύπανσης στην Αθήνα μετά τα περιοριστικά λόγω κορωνοϊού CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/178300/synagermos-apo-toys-epistimones-gia-ti-mystiriodi-anodo-toy-methanioy-stin-atmosfaira
environment,www.cnn.gr,Εντοπίστηκε για πρώτη φορά στην άγρια φύση πάντα με αλμπινισμό ,"17:23 Δευτέρα, 27 Μαίου 2019","Newsroom, CNN Greece","Ένα πάντα  με αλμπινισμό «συνελήφθη» από κάμερα σε δάσος της Κίνας . Είναι η πρώτη φορά που εντοπίζεται ένα τέτοιο ζώο στην άγρια φύση. CNNi Ο  Li  Sheng , ερευνητής στο Πανεπιστήμιο Peking του Πεκίνου, εκτίμησε πως  το πάντα πρέπει να είναι ενός ή δύο ετών. «Έδειχνε δυνατό και τα βήματά του ήταν σταθερά, (σ.σ. αυτό) είναι δείγμα πως η γενετική του μετάλλαξη ίσως να μην μπαίνει εμπόδιο στη ζωή του».  19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: Το  Wolong  National  Nature  Reserve  σκοπεύει να τοποθετήσει περισσότερες κάμερες στην περιοχή, ώστε να παρακολουθήσει την ανάπτυξη του ζώου και τη συναναστροφή του με τα άλλα πάντα της περιοχής. Ζώα με αλμπινισμό  συνήθως  κινδυνεύουν περισσότερο από αρπακτικά , καθώς – λόγω χρώματος – εντοπίζονται πιο εύκολα, ενώ η ασθενής τους όραση τα κάνει ακόμη πιο ευάλωτα. Υπολογίζεται πως στη φύση ζουν μόλις 1.864 πάντα.  First fully albino giant panda filmed in Chinese forest , by Julia Hollingsworth and Serenitie Wang , CNN Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/178360/entopistike-gia-proti-fora-stin-agria-fysi-panta-me-almpinismo
environment,www.cnn.gr,Γκρέτα Τούμπνεργκ: «Πιάνει» λιμάνι μετά το διάπλου του Ατλαντικού ,"16:03 Δευτέρα, 26 Αυγούστου 2019","Newsroom, CNN Greece","Η  Γκρέτα Τούνμπεργκ , η έφηβη Σουηδή που δίνει μάχη  κατά της  ανόδου της θερμοκρασίας  στον πλανήτη , γνωστοποίησε σήμερα μέσω του Twitter πως το μηδενικών εκπομπών άνθρακα ιστιοφόρο, με το οποίο διασχίζει τον Ατλαντικό, αναμένεται να φθάσει αύριο, Τρίτη, στη Νέα Υόρκη. Πιέρ Κασιράγκι διάπλου δύο εβδομάδων Σήμερα το σκάφος πλησιάζει τις αμερικανικές ακτές με ισχυρό ούριο άνεμο. «Ισχυροί άνεμοι μας σπρώχνουν προς δυσμάς. Προβλέπουμε να φθάσουμε στη μαρίνα του Νορθ Κόουβ, στο Μανχάταν, Νέα Υόρκη, το απόγευμα ή το βράδυ της Τρίτης», έγραψε στο Twitter η Γκρέτα Τούνμπεργκ.  Strong winds are pushing us west. We expect to arrive at North Cove Marina in Manhattan, New York sometime Tuesday afternoon or evening.  pic.twitter.com/kQ4zBXPrhJ August 25, 2019 Σε ένα μήνυμα που είχε ανεβάσει μερικές ώρες νωρίτερα χθες, Κυριακή, μαζί μ' ένα βίντεο, έκανε λόγο για ανέμους που πνέουν «με 20-25 κόμβους και μέχρι 30 κόμβους, με μεγάλα κύματα». Η 16χρονη Σουηδή  αρνήθηκε να μεταβεί στην παγκόσμια  σύνοδο κορυφής του ΟΗΕ  αεροπορικώς  λόγω των υψηλών εκπομπών άνθρακα αυτού του μέσου μεταφοράς. Ο Πιέρ Κασιράγκι έθεσε δωρεάν στη διάθεσή της ένα ιστιοφόρο για να διαπλεύσει τα 3.000 ναυτικά μίλια που χωρίζουν τις βρετανικές ακτές από τις ΗΠΑ.  Στις 20 Αυγούστου, η έφηβη γιόρτασε εν πλω πάνω στο ιστιοφόρο έναν χρόνο «Απεργίας για το κλίμα». Από τον Σεπτέμβριο του 2018, η Γκρέτα Τούνμπεργκ αποφάσισε να μην πηγαίνει στο σχολείο κάθε Παρασκευή και να εγκαθίσταται μπροστά από το κοινοβούλιο στη Στοκχόλμη για να ευαισθητοποιήσει τους βουλευτές στο θέμα της κλιματικής απορρύθμισης. Η δράση της ενέπνευσε χιλιάδες νέους σε όλον τον κόσμο και «γέννησε» το κίνημα «Fridays for future» (Παρασκευές για το μέλλον).  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/188609/gkreta-toympnergk-pianei-limani-meta-to-diaploy-toy-atlantikoy
environment,www.cnn.gr,Η Ρωσία απελευθέρωσε τις τελευταίες όρκες - Αιχμάλωτες παραμένουν 75 φάλαινες μπελούγκα,"18:44 Τρίτη, 27 Αυγούστου 2019","Newsroom, CNN Greece","«Μια τεράστια νίκη»: μετά την παγκόσμια κατακραυγή, ακτιβιστικές οργανώσεις για την προστασία του περιβάλλοντος χαιρέτισαν την ανακοίνωση των ρωσικών αρχών ότι απελευθερώθηκαν και οι  τελευταίες  όρκες  που  κρατούνταν αιχμάλωτες επί έναν χρόνο σε ένα υποτυπώδες καταφύγιο,  στη ρωσική Άπω Ανατολή. Ωστόσο, συνολικά  75 φάλαινες μπελούγκα παραμένουν σε ένα καταφύγιο κοντά στην πόλη Ναχόντκα , περίπου 200 χιλιόμετρα από το Βλαδιβοστόκ. Σε εκκρεμότητα είναι ακόμη και το ζήτημα της απαγόρευσης της αιχμαλωσίας φαλαινών με  σκοπό την πώλησή τους σε ενυδρεία,  ιδίως στην Κίνα. Το ρωσικό Ινστιτούτο Ωκεανογραφίας ανέφερε σήμερα ότι οι  δύο τελευταίες όρκες καθώς και έξι μπελούγκα  μεταφέρθηκαν με πλοία και φορτηγά μέχρι τη θάλασσα του Ορχότσκ, στον Ειρηνικό Ωκεανό, όπου αφέθηκαν ελεύθερες. Από τον Ιούνιο, έξι όρκες και δώδεκα μπελούγκα είχαν απελευθερωθεί στο φυσικό τους περιβάλλον με τον ίδιο τρόπο. Η ρωσική οργάνωση Sakhalin Watch, που αγωνίστηκε για τις φάλαινες, έκανε λόγο για    «τεράστια περιβαλλοντική νίκη»  παρά «τα συμβόλαια που είχαν υπογραφεί με τους Κινέζους αγοραστές». Οι ρωσικές αρχές είχαν θέσει ως προτεραιότητά τους να  απελευθερώσουν τις όρκες επειδή δεν είναι τόσο ανθεκτικές όσο οι μπελούγκα , ένα αρκτικό είδος που μπορεί να επιβιώσει και σε περιόδους που τα νερά των ωκεανών είναι πιο ψυχρά. Η οργάνωση Greenpeace ωστόσο υποστήριξε ότι διαθέτει πληροφορίες σύμφωνα με τις οποίες  ντόπιοι αλιείες έχουν ζητήσει να λάβουν άδεια για να κυνηγήσουν και να αιχμαλωτίσουν τις μπελούγκα τον επόμενο χρόνο . «Αν δεν απαγορευτεί η αιχμαλωσία των κητοειδών για εκπαιδευτικούς και ψυχαγωγικούς σκοπούς, η κατάσταση αυτή μπορεί να επαναληφθεί σε ένα-δυο χρόνια», προειδοποίησε ο Οβάνες Ταργουλιάν, ένας ειδικός της οργάνωσης. Τον περασμένο Φεβρουάριο δόθηκαν στη δημοσιότητα φωτογραφίες που εικόνιζαν  11 όρκες και 93 μπελούγκα στριμωγμένες σε μικρές δεξαμενές,  γεγονός που προκάλεσε έντονες διαμαρτυρίες σε όλον τον κόσμο. Περισσότεροι από 1,5 εκατομμύριο άνθρωποι –μεταξύ αυτών και ο σταρ του Χόλιγουντ Λεονάρντο Ντι Κάπριο– υπέγραψαν ένα διαδικτυακό αίτημα ζητώντας την άμεση απελευθέρωσή τους.  Η Ρωσία είναι η μοναδική χώρα στον κόσμο που επιτρέπει την αιχμαλωσία και την πώληση φαλαινών σε ενυδρεία, μια αμφιλεγόμενη πρακτική που κατέστη εφικτή λόγω ενός νομοθετικού κενού που οι αρχές υποσχέθηκαν να διορθώσουν. Διαβάστε επίσης Κορωνοϊός: Ραγδαία αύξηση των κρουσμάτων στη Ρωσία μέσα σε μία ημέρα  CNNi: Οι δύο «μαύροι κύκνοι» απειλούν την αγορά πετρελαίου – Έρχονται πτωχεύσεις και εξαγορές «Αερομαχία» ρωσικού μαχητικού με αμερικανικό αεροσκάφος πάνω από τη Μεσόγειο",https://www.cnn.gr/news/perivallon/story/188756/h-rosia-apeleytherose-tis-teleytaies-orkes-aixmalotes-paramenoyn-75-falaines-mpeloygka
environment,www.cnn.gr,Μαθητική πορεία στο κέντρο της Αθήνας για την κλιματική αλλαγή,"14:00 Παρασκευή, 24 Μαίου 2019","Newsroom, CNN Greece","Μαθητική πορεία  για την  κλιματική αλλαγή  πραγματοποιήθηκε στο κέντρο της Αθήνας. Στην κινητοποίηση συμμετείχε και ο υποψήφιος ευρωβουλευτής του ΣΥΡΙΖΑ,  Πέτρος Κόκκαλης , ο οποίος δήλωσε: «Βρίσκομαι εδώ για να συμπαρασταθώ σε αυτή την εκδήλωση που διοργανώνουν οι μαθητές. Είμαι πάρα πολύ χαρούμενος που γίνεται και που βγαίνουν και στην Ελλάδα τα παιδιά στο δρόμο. Είναι ένα  φλέγον ζήτημα  αυτό που συμβαίνει με την πλανητική υπερθέρμανση». Με κεντρικό σύνθημα «Είμαστε εμείς η γενιά της αλλαγής», οι μαθητές κρατώντας πλακάτ με συνθήματα για τη διάσωση του περιβάλλοντος και του πλανήτη ξεκίνησαν από την πλατεία του Μοναστηρακίου και κατευθύνθηκαν μέχρι τη Βουλή των Ελλήνων, όπου παρέδωσαν κείμενο αιτημάτων  στους εκπροσώπους της ελληνικής Πολιτείας. Σε συνεννόηση με τη διεθνή μαθητική/φοιτητική ομάδα Fridays For Future (FFF), η ελληνική ομάδα FFF Athens είναι υπεύθυνη για την οργάνωση της εκδήλωσης. Όπως αναφέρει στο κάλεσμά της: «στις 30 Νοεμβρίου 2015, την παραμονή της έναρξης της Διεθνούς Διάσκεψης του Παρισιού για το Κλίμα (COP21), μαθητές, φοιτητές, πολίτες όλου του κόσμου και οργανώσεις της κοινωνίας των πολιτών διοργάνωσαν το 1ο Climate Strike, με τρία κύρια αιτήματα: Τη μετάβαση σε 100% ""καθαρές"" και ανανεώσιμες πηγές ενέργειας. Τον άμεσο τερματισμό των εξορύξεων ορυκτών καυσίμων. Την υποστήριξη των θυμάτων της κλιματικής αλλαγής, η πλειοψηφία των οποίων ανήκει στις πιο ευάλωτες κοινωνικά & οικονομικά ομάδες παγκοσμίως. Οι μαθητές επέλεξαν την 24η Μαΐου, για να διαδηλώσουν «ώστε να στείλουν ένα ηχηρό μήνυμα για ένα βιώσιμο πλανήτη, με ισότητα και δικαιοσύνη για όλους». Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/177916/mathitiki-poreia-sto-kentro-tis-athinas-gia-tin-klimatiki-allagi
environment,www.cnn.gr,Έκθεση ΟΗΕ: Οι ωκεανοί μπορεί να γίνουν οι χειρότεροι εχθροί μας λόγω κλιματικής αλλαγής,"07:51 Παρασκευή, 30 Αυγούστου 2019","Newsroom, CNN Greece","Οι  ωκεανοί , πηγή ζωής στον πλανήτη, μπορεί να γίνουν οι χειρότεροι εχθροί μας σε  παγκόσμια κλίμακα , αν δεν κάνουμε τίποτε ώστε να μπει  ένα μεγάλο φρένο στις εκπομπές αερίων  που προκαλούν το  φαινόμενο του θερμοκηπίου , σύμφωνα με σχέδιο έκθεσης για το κλίμα που απέκτησε κατ΄ αποκλειστικότητα το Γαλλικό Πρακτορείο. Οι  αλιευτικοί πόροι μπορεί να μειωθούν,  οι ζημιές που προκαλούνται από τους κυκλώνες να πολλαπλασιαστούν και 280 εκατομμύρια άνθρωποι να εκτοπιστούν εξαιτίας της ανόδου της στάθμης των θαλασσών, σύμφωνα με αυτή την ειδική έκθεση της Διακυβερνητικής ομάδας των εμπειρογνωμόνων για την εξέλιξη του κλίματος (GIEC) όσον αφορά τους ωκεανούς και την κρυόσφαιρα (επιπλέοντες πάγοι, παγετώνες, πολικοί πάγοι και παγωμένα εδάφη σε μόνιμη βάση) που θα παρουσιαστεί επίσημα στις 25 Σεπτεμβρίου στο Μονακό. Το έγγραφο αυτό των  900 σελίδων είναι η τέταρτη ειδική έκθεση του ΟΗΕ  που δημοσιοποιείται μέσα σε λιγότερο από έναν χρόνο. Οι προηγούμενες, το ίδιο ανησυχητικές, αφορούσαν τον στόχο για τον περιορισμό κατά 1,5 βαθμό Κελσίου της υπερθέρμανσης του πλανήτη, τη βιοποικιλότητα, τη διαχείριση των εδαφών και του παγκόσμιου επισιτιστικού συστήματος. Σύμφωνα με την τέταρτη έκθεση, που συγκεντρώνει τα υφιστάμενα επιστημονικά δεδομένα και θεωρείται σημείο αναφοράς, η αύξηση της στάθμης των ωκεανών μπορεί με την πάροδο του χρόνου να προκαλέσει τον εκτοπισμό 280 εκατομμυρίων ανθρώπων ανά τον κόσμο. Και αυτό βάσει της αισιόδοξης εκδοχής όπου  η υπερθέρμανση θα περιοριστεί στους δύο βαθμούς Κελσίου σε σχέση με την προβιομηχανική εποχή.  Με την προβλέψιμη αύξηση της συχνότητας των κυκλώνων, πολλές πόλεις που βρίσκονται κοντά σε ακτές, αλλά και μικρές νησιωτικές χώρες  θα πλήττονται από πλημμύρες κάθε χρόνο από το 2050 , ακόμη και με βάση τα αισιόδοξα σενάρια. «Όταν παρατηρείτε την πολιτική αστάθεια που προκαλούν μεταναστεύσεις μικρής εμβέλειας, τρέμω όταν σκέφτομαι έναν κόσμο όπου δεκάδες εκατομμύρια άνθρωποι θα πρέπει να εγκαταλείψουν τη γη τους που θα καταβροχθίσει ο ωκεανός», δήλωσε ο Μπεν Στράους, πρόεδρος-διευθυντής του ινστιτούτου ερευνών Climate Central, με έδρα τις ΗΠΑ. Η έκθεση προβλέπει εξάλλου ότι 30% με 99% των  μόνιμα παγωμένων περιοχών θα λιώσουν έως το 2100,  αν οι εκπομπές των αερίων που προκαλούν το φαινόμενο του θερμοκηπίου συνεχιστούν με τον τωρινό ρυθμό. Οι μόνιμα παγωμένες περιοχές του βορείου ημισφαιρίου θα απελευθερώσουν ως αποτέλεσμα της τήξης μια «βόμβα άνθρακα» αποτελούμενη από  διοξείδιο του άνθρακα (CO2) και μεθάνιο (CH4)  επιταχύνοντας την υπερθέρμανση. Φαινόμενα, που είναι ήδη σε εξέλιξη, μπορεί επίσης να οδηγήσουν σε συνεχή μείωση των αποθεμάτων των ψαριών, από τα οποία εξαρτώνται πολλοί πληθυσμοί που τρέφονται με αυτά. Οι ζημιές που προκαλούνται από τις πλημμύρες μπορεί να εκατονταπλασιαστούν,  ακόμη και να χιλιαπλασιαστούν έως το 2100. Η  τήξη των παγετώνων  που προκαλείται από την υπερθέρμανση του πλανήτη θα δώσει αρχικ ά πάρα πολύ γλυκό νερό  και στη συνέχεια πάρα πολύ λίγο σε  δισεκατομμύρια ανθρώπους. Σύμφωνα με την έκθεση, οι άνοδοι της στάθμης της θάλασσας κατά τον 22ο αιώνα «μπορεί να ξεπερνούν τα μερικά εκατοστά του μέτρου ετησίως», να είναι δηλαδή σχεδόν εκατό φορές μεγαλύτερες σε σχέση με σήμερα. Αν η αύξηση των θερμοκρασιών είναι κατά 2 βαθμούς Κελσίου το 2100, αυτό θα είναι η αρχή μιας « κούρσας προς τα εμπρός» στην άνοδο της στάθμης των θαλασσών,  προειδοποιεί ο Μπεν Στράους. Η δημοσιοποίηση της έκθεσης θα γίνει μετά τη διεξαγωγή στη Νέα Υόρκη μιας παγκόσμιας συνόδου κορυφής για το κλίμα στις 23 Σεπτεμβρίου που συγκαλεί ο γενικός γραμματέας του ΟΗΕ Αντόνιο Γκουτέρες. Ο ΟΗΕ θέλει πιο ισχυρές δεσμεύσεις να αναληφθούν από τις χώρες για να μειώσουν τις εκπομπές διοξειδίου του άνθρακα καθώς με τον τωρινό ρυθμό, οι εκπομπές θα οδηγήσουν σε μια υπερθέρμανση  από 2 έως 3 βαθμούς Κελσίου έως το τέλος του αιώνα. Οι ειδικοί φοβούνται μήπως η Κίνα, οι ΗΠΑ, η Ευρωπαϊκή Ένωση και η Ινδία, οι τέσσερις μεγαλύτεροι ρυπαντές στις εκπομπές των αερίων που προκαλούν το φαινόμενο του θερμοκηπίου, αναλάβουν δεσμεύσεις που δεν θα είναι στο ύψος των περιστάσεων. Εκπρόσωποι των χωρών μελών  θα εξετάσουν την έκθεση της Giec στις συνεδριάσεις τους στο Μονακό από τις 20 Σεπτεμβρίου. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/188963/ekthesi-ohe-oi-okeanoi-mporei-na-ginoyn-oi-xeiroteroi-exthroi-mas-logo-klimatikis-allagis
environment,www.cnn.gr,Η Γκρέτα Τούνμπεργκ διαδηλώνει για το κλίμα έξω από την έδρα του ΟΗΕ ,"22:27 Παρασκευή, 30 Αυγούστου 2019","Newsroom, CNN Greece","Δύο ημέρες μετά την άφιξή της στις  ΗΠΑ , η νεαρή ακτιβίστρια  Γκρέτα Τούνμπεργκ  συμμετείχε στην πρώτη της διαδήλωση για το κλίμα στη  Νέα Υόρκη,  στο πλευρό εκατοντάδων νέων που συγκεντρώθηκαν έξω από την  έδρα των  Ηνωμένων Εθνών. Η 16χρονη Σουηδέζα, η οποία  διέσχισε τον Ατλαντικό με ένα ιστιοφόρο μηδενικών εκπομπών ρύπων  με σκοπό να συμμετάσχει στη σύνοδο του ΟΗΕ για το κλίμα στις 23 Σεπτεμβρίου, δεν έκανε  καμία δήλωση  καθ' όλη τη διάρκεια της συγκέντρωσης. Στη συνέχεια, μπήκε στο κτήριο του ΟΗΕ, όμως δεν έχει διευκρινιστεί αν πρόκειται να συναντηθεί εκεί με αξιωματούχους. Κατά τη διάρκεια της διαδήλωσης, η Τούνμπεργκ  άφησε τους άλλους εφήβους ή φοιτητές να απευθύνουν έκκληση για την αντιμετώπιση της κλιματικής αλλαγής . Ορισμένοι από αυτούς έβαλαν στο στόχαστρό τους την κυβέρνηση του Αμερικανού προέδρου Ντόναλντ Τραμπ. «Σταματήστε να αρνιέστε ότι η Γη πεθαίνει!», «Απεργήστε μαζί μας» και «Δεν μπορείτε να μας σταματήσετε, ένας καλύτερος κόσμος είναι εφικτός», φώναζαν οι συγκεντρωμένοι. Αρκετοί ήταν εκείνοι που είπαν ότι  πήγαν στη διαδήλωση για να δουν την Γκρέτα , η οποία είναι πλέον αναγνωρίσιμη σε όλον τον κόσμο. «Μας εμπνέει», είπε χαρακτηριστικά η Ατάρα Σόντερς, 17 ετών, που οργάνωσε διαδηλώσεις για το κλίμα στο λύκειό της, στη Φιλαδέλφεια.  Ο Γκάμπριελ Κάνιν, ένας 13χρονος Νεοϋορκέζος, είπε ότι είναι η πρώτη φορά που διαδηλώνει για το κλίμα. «Ήξερα ότι  θα υπάρχουν και διασημότητες όπως η Γκρέτα.  Νομίζω ότι είναι καλή ιδέα, κάτι πρέπει να αλλάξει», είπε ο νεαρός. Η σημερινή συγκέντρωση ήταν ένα ""δοκιμαστικό"" ενόψει της γιγαντιαίας διαδήλωσης που προβλέπεται να γίνει έξω από την έδρα του ΟΗΕ στις 20 Σεπτεμβρίου, με στόχο να ασκηθεί  πίεση στους ηγέτες των χωρών που θα συμμετάσχουν στη σύνοδο για το κλίμα,  στο περιθώριο της Γενικής Συνέλευσης του Οργανισμού. Την ίδια ημέρα θα γίνουν διαδηλώσεις για τον ίδιο σκοπό σε όλον τον κόσμο. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/189103/h-gkreta-toynmpergk-diadilonei-gia-to-klima-exo-apo-tin-edra-toy-ohe
environment,www.cnn.gr,Η σφαγή των δελφινιών: Η Ιαπωνία άρχισε και φέτος το αμφιλεγόμενο κυνήγι στο Ταΐτζι ,"10:09 Τρίτη, 03 Σεπτεμβρίου 2019","Newsroom, CNN Greece","Η  Ιαπωνία   ξεκίνησε για μια ακόμα χρονιά το ετήσιο και πολύ αμφιλεγόμενο  κυνήγι των  δελφινιών  στην παράκτια πόλη  Ταΐτζι . Τα δελφίνια οδηγούνται σε μια  σπηλιά , όπου τα περισσότερα από αυτά σκοτώνονται για το  κρέας  τους, με μαχαίρια σε ρηχά νερά. Κάποια άλλα πωλούνται σε ενυδρεία ή  θαλάσσια πάρκα . Το κυνήγι γίνεται εδώ και δεκαετίες και τράβηξε την παγκόσμια προσοχή όταν έγινε αντικείμενο του ντοκιμαντέρ  «Η Σπηλιά»  («The Cove»), του 2009, το οποίο κέρδισε και  Όσκαρ . Φέτος, η Ιαπωνία αποφάσισε να ξεκινήσει πάλι και την  αλιεία φαλαινών , παρά τη διεθνή  κατακραυγή .  Το φετινό κυνήγι δελφινιών ξεκίνησε την Κυριακή, αλλά όπως ανέφεραν τα ιαπωνικά ΜΜΕ, οι βάρκες επέστρεψαν άδειες. Παρ’ όλα αυτά, η ομάδα για την προστασία του περιβάλλοντος «The Dolphin Project» ανέφερε ότι  πέντε δελφίνια σκοτώθηκαν  τη Δευτέρα. Κατά μέσο όρο, πάνω από  1.700 ζώα σκοτώνονται κάθε σεζόν  με αυτόν τον τρόπο. Τα δελφίνια σκοτώνονται με πολύ σκληρό τρόπο και κάποια πεθαίνουν σε πάνω από μισή ώρα,  υποφέροντας πολύ . Όμως, οι ψαράδες τους Ταΐτζι λένε ότι όλη η πόλη εξαρτάται από αυτή τη δραστηριότητα. Η περίοδος του κυνηγιού των δελφινιών διαρκεί περίπου  έξι μήνες .  Η ζήτηση για κρέας δελφινιού και φάλαινας έχει πέσει πολύ τα τελευταία χρόνια, καθώς έχει αποδειχθεί ότι περιέχουν  πολύ υψηλά ποσοστά ψευδάργυρου . Το μεγαλύτερο κέρδος προέρχεται από τα ζώα που  πιάνονται ζωντανά  και στέλνονται στα θαλάσσια πάρκα. Η Ιαπωνία έχει ήδη δεχθεί  σφοδρή κριτική  για το γεγονός ότι άρχισε και πάλι να  αλιεύει φάλαινες , αφότου αποχώρησε από τη Διεθνή Επιτροπή Φαλαινοθηρίας (International Whaling Commission - IWC ). Ήδη οι πρώτες φάλαινες έχουν σκοτωθεί και πουληθεί. Η IWC έχει  απαγορεύσει το κυνήγι φαλαινών από το 1986 , όμως η Ιαπωνία δεν εφάρμοσε ποτέ ολοκληρωτικά αυτή την απαγόρευση,  σκοτώνοντας εκατοντάδες ζώα κάθε χρόνο .  ΠΡΟΣΟΧΗ: Σκληρές εικόνες Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/189350/h-sfagi-ton-delfinion-h-iaponia-arxizei-to-amfilegomeno-kynigi-sto-taitzi-vid
environment,www.cnn.gr,Η αποψίλωση της Αμαζονίας σχεδόν διπλασιάστηκε σε έναν χρόνο	,"22:33 Κυριακή, 08 Σεπτεμβρίου 2019","Newsroom, CNN Greece","Η αποψίλωση της περιοχής του  Αμαζονίου   στη  Βραζιλία   σχεδόν διπλασιάστηκε μεταξύ Ιανουαρίου-Αυγούστου και της ίδιας περιόδου το 2018, καταστρέφοντας άλλα 6.404,4 τετραγωνικά χιλιόμετρα συνολικά (έναντι 3.336,7 km2), σύμφωνα με επίσημα προσωρινά στοιχεία που έγιναν σήμερα γνωστά. Μόνο τον μήνα Αύγουστο, χάθηκαν 1.700,8 km2, λιγότερα από τον Ιούλιο (όπου οι αριθμοί είχαν τετραπλασιαστεί), αλλά υπερτριπλάσια σε σχέση με τον Αύγουστο του 2018 (526,5 km2), σύμφωνα με το σύστημα δορυφορικών ειδοποιήσεων DETER του Εθνικού Ινστιτούτου Διαστημικών Ερευνών (INPE), αναφέρει το αθηναιϊκό πρακτορείο ειδήσεων. Η αποψίλωση των δασών αυξήθηκε τους τελευταίους τέσσερις μήνες: 738,2 τετραγωνικά χιλιόμετρα τον Μάιο, 936,3 km2 τον Ιούνιο, 2.255,4 km2 τον Ιούλιο και πλέον 1.700,8 km2 τον Αύγουστο. Οι ειδικοί εκτιμούν ίσως καταστραφούν  10.000 km2 δάσους συνολικά φέτος για πρώτη φορά από το 2008. Εμπειρογνώμονες και φορείς προστασίας του περιβάλλοντος εξηγούν αυτή την αύξηση της αποψίλωσης από τη δράση γεωργών, κτηνοτρόφων και άλλων που ενθαρρύνθηκαν από την υποστήριξη που εξέφρασε ο πρόεδρος της Βραζιλίας  Ζαΐχ Μπολσονάρου  για την εκμετάλλευση περιοχών των αυτοχθόνων και προστατευόμενων περιοχών ώστε να αναπτύξουν τις δραστηριότητες αυτές καθώς και έρευνες για μεταλλεύματα. Σύμφωνα με ειδικούς,  τον Σεπτέμβριο αναμένεται να υπάρξουν περισσότερες εστίες φωτιάς  στην περιοχή του Αμαζονίου καθώς «η κορύφωση της αποψίλωσης σημειώθηκε τον Ιούλιο και αυτή των πυρκαγιών τον Σεπτέμβριο», επισήμανε η  Άνε Αλενσάρ , η επιστημονική διευθύντρια του Ινστιτούτου Περιβαλλοντικών Ερευνών στην Αμαζονία (IPAM). Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/189975/h-apopsilosi-tis-amazonias-sxedon-diplasiastike-se-enan-xrono
environment,www.cnn.gr,Επικίνδυνο φύκι ξεβράζεται στις ακτές της Γαλλίας: «Μπορεί να σκοτώσει μέσα σε λίγα δευτερόλεπτα»,"16:40 Δευτέρα, 09 Σεπτεμβρίου 2019","Newsroom, CNN Greece","Έκλεισαν για το κοινό  έξι παραλίες της Βρετάνης  στη  Γαλλία , καθώς ένα  επικίνδυνο φύκι  ξεβράζεται στις ακτές και μπορεί να καταστεί  θανατηφόρο . Οι περιβαλλοντολόγοι υποστηρίζουν ότι οι  ασυνήθιστα μεγάλες ποσότητες  πράσινων φυκιών, συνδέονται με τα νιτρικά άλατα στα λιπάσματα και τα απόβλητα από τα γουρούνια, τα πουλερικά και τα γαλακτοκομικά προϊόντα της περιοχής που εισέρχονται στη θάλασσα. Επιπλέον, όταν τα φύκια αποσυντίθενται, θύλακες δηλητηριωδών αερίων παγιδεύονται από τον φλοιό της θάλασσας, κάνοντας τα φύκια  δυνητικά θανατηφόρα  για τον άνθρωπο, σε περίπτωση που έρθει σε επαφή μαζί τους, όπως αναφέρεται στο δημοσίευμα της  Guardian . Σύμφωνα με τον πρώην περιβαλλοντολόγο Andre Ollivro, το αέριο « θα μπορούσε να σκοτώσει μέσα σε λίγα δευτερόλεπτα ». Η συγκεκριμένη τοξική ουσία μπορεί να οδηγήσει σε  απώλεια συνείδησης  και  καρδιακή ανακοπή  και ξεβράζεται στις ακτές εδώ και δεκαετίες.  VIDEO: For nearly 20 years environmental campaigner André Ollivro has been fighting a carpet of toxic algae that covers the golden sand of the picturesque bay of Saint-Brieuc in northwest France, making him the pet peeve of many farmers  pic.twitter.com/suph575Sp7 July 13, 2019 Ωστόσο, οι περιβαλλοντολόγοι υποστηρίζουν ότι  το πρόβλημα έχει επιδεινωθεί  αυτό το καλοκαίρι, λόγω του καλού καιρού. Να σημειωθεί ότι, τουλάχιστον δύο άνθρωποι και δεκάδες ζώα  έχουν  πεθάνει  από την εισπνοή των τοξικών αναθυμιάσεων. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/190050/epikindyno-fyki-xevrazetai-stis-aktes-tis-gallias-mporei-na-skotosei-mesa-se-liga-deyterolepta
environment,www.cnn.gr,Σε μία δεκαετία μπορεί να καλυφθεί το έλλειμμα της Ελλάδας στον τομέα της ανακύκλωσης,"13:41 Σάββατο, 14 Σεπτεμβρίου 2019","Newsroom, CNN Greece","« Γιατί να κάνω ανακύκλωση , αφού τελικά τα απορρίμματα μαζί καταλήγουν», είναι κάτι που επαναλαμβάνουν πολλοί. Αρκετοί, όμως, επιμένουν να διαχωρίζουν τα σκουπίδια τους, με τη σκέψη, « όλο και κάτι θα γίνεται », όπως ο Πάνος Κ. Τα τελευταία χρόνια όλο και περισσότερο η  ανακύκλωση  μπαίνει στη συζήτηση και στη ζωή των Ελλήνων, όμως η Ελλάδα παραμένει στις  2-3 τελευταίες θέσεις  των χωρών της Ευρωπαϊκής Ένωσης στο θέμα της διαχείρισης των  απορριμμάτων . Κύριο πρόβλημα, ότι η Ελλάδα  εκτρέπει από την ταφή μόνο το 23% των απορριμμάτων της , έναντι 72%, που είναι ο μέσος όρος στην ΕΕ, επισημαίνει ο Φίλιππος Κυρκίτσος στο ΑΠΕ-ΜΠΕ, πρόεδρος της Οικολογικής Εταιρείας Ανακύκλωσης (ΟΕΑ). «Η Ελλάδα βρίσκεται 25 με 30 χρόνια διαφορά φάσης από τις υπόλοιπες ευρωπαϊκές χώρες, αλλά το χάσμα μπορεί να καλυφθεί μέσα σε δέκα χρόνια, αν δρομολογηθούν γρήγορα οι κινήσεις», συμπληρώνει ο κ. Κυρκίτσος. Σύμφωνα με τα στοιχεία του Ελληνικού Οργανισμού Ανακύκλωσης(ΕΟΑΝ), λειτουργούν  22 συστήματα εναλλακτικής διαχείρισης  για επτά ρεύματα αποβλήτων: συσκευασίες (χαρτί-χαρτόνι, πλαστικά, γυαλί, μέταλλα, ξύλο), οχήματα στο τέλος κύκλου ζωής, απόβλητα εκσκαφών κατασκευών και κατεδαφίσεων, μεταχειρισμένα ελαστικά οχημάτων, λιπαντικά έλαια, μπαταρίες, είδη ηλεκτρικού και ηλεκτρονικού εξοπλισμού. Γενικά ισχύει, ότι οι  ευρωπαϊκοί στόχοι  για όλα τα απόβλητα σε εναλλακτική διαχείριση έχουν επιτευχθεί, εκτός του επιμέρους στόχους για το γυαλί (επιτυγχάνεται ο στόχος για ανακύκλωση και ανάκτηση αποβλήτων συσκευασίας) και για την συλλογή συσσωρευτών οχημάτων και βιομηχανίας (επιτυγχάνεται όμως για την ανακύκλωση), όμως μένει να γίνει πολλή δουλειά για να χαρακτηριστεί «καλή» η γενική εικόνα της ανακύκλωσης στην Ελλάδα, αναφέρει η Ρόζυ Χαριτοπούλου στο ΑΠΕ-ΜΠΕ, διευθύντρια Εναλλακτικής Διαχείρισης στον ΕΟΑΝ. Τα συστήματα εναλλακτικής διαχείρισης βασίζονται στην αρχή της διευρυμένης ευθύνης του παραγωγού, δηλαδή οι παραγωγοί και εισαγωγείς αναλαμβάνουν τη διαχείριση των ανακυκλώσιμων προϊόντων τους. «Αυτό αποτελεί μια καλή πρακτική, εμπλέκεται ο ίδιος ο παραγωγός και τα χρήματά του στη διαδικασία, γι' αυτό και αποδίδει», εξηγεί η κ. Χαριτοπούλου. Δυστυχώς,  δεν συμβάλουν όλοι οι παραγωγοί , παρότι είναι υποχρεωμένοι, και ο ΕΟΑΝ προσπαθεί να τους εντοπίσει. «Υπάρχουν  35 κέντρα διαλογής  σε όλη την Ελλάδα, τα οποία υπολειτουργούν, καθότι δέχονται πολύ λιγότερες ποσότητες από αυτά που μπορούν να επεξεργαστούν», αναφέρει ο κ. Κυρκίτσος, μιλώντας για τα απορρίμματα των μπλε κάδων. Το υλικό των αστικών αποβλήτων, που συλλέγεται στους μπλε κάδους, θα μπορούσε να είναι  ποιοτικότερο και περισσότερο , λέει η κ. Χαριτοπούλου. Μια συνθήκη, που δυσχεραίνει την κατάσταση, είναι όταν απορρίπτονται στους μπλε κάδους και μη ανακυκλώσιμα σκουπίδια. Τότε,  μεταφέρονται όλα μαζί , γίνεται η διαλογή, ξεχωρίζονται τα ανακυκλώσιμα, αλλά ήδη έχει χαθεί χρόνος και τελικά λιγότερα υλικά καταλήγουν στο εργοστάσιο, από ότι να ήταν ο κάδος γεμάτος με μόνο ανακυκλώσιμα, προσθέτει στο ΑΠΕ-ΜΠΕ ο κ. Κυρκίτσος. Κατά τον κ. Κυρκίτσο, η  έλλειψη συντονισμού φορέων  -Οργανισμών Τοπικής Αυτοδιοίκησης- υπουργείων και η απουσία ενός συνεχιζόμενου σχεδίου, που θα περιλαμβάνει και την ευαισθητοποίηση των πολιτών, καταγράφονται ως οι πιο σημαντικοί λόγοι για την καθυστέρηση της χώρας, όσο αφορά την ανακύκλωση των αστικών αποβλήτων. « Οι αρμόδιοι αλλάζουν με κάθε κυβέρνηση , αντί να παραμένουν οι άνθρωποι που γνωρίζουν το αντικείμενο στις θέσεις τους. Αποτέλεσμα, καθυστέρηση μέχρι να ενημερωθούν οι καινούργιοι, οι οποίοι πιθανώς να έχουν και διαφορετικά πλάνα. Παρατηρείται και το φαινόμενο της άγνοιας αντικειμένου, για παράδειγμα, υπάρχουν δήμαρχοι, οι οποίοι  δεν γνωρίζουν τι σημαίνει πρόληψη παραγωγής αποβλήτων . Επίσης κυριαρχεί το ""όχι στη δική μου αυλή"", πχ για τη χωροθέτηση των εργοστασίων ή των μπλε κάδων», συμπληρώνει ο κ. Κυρκίτσος. Τα τελευταία χρόνια σημειώνονται  ενέργειες προς τη σωστή κατεύθυνση , παραμένει, όμως το μεγάλο θέμα του συνολικού σχεδίου διαχείρισης των απορριμμάτων. «Είμαστε  η μόνη χώρα με τόσες ανεξέλεγκτες χωματερές και επικίνδυνα τοξικά απόβλητα , ενώ μας έχουν επιβληθεί πρόστιμα και για τα δυο. Από το 1981, που η Ελλάδα έγινε μέλος της ευρωπαϊκής κοινότητας, έχει λάβει πάρα πολλά χρήματα για το συγκεκριμένο σκοπό, η παρούσα κατάσταση δε δικαιολογείται. Άλλες χώρες, που έγιναν μέλη πολλά χρόνια αργότερα, διευθέτησαν σύντομα τις εκκρεμότητές τους με τα απορρίμματα», τονίζει στο ΑΠΕ-ΜΠΕ ο κ. Κυρκίτσος. Από το 2017 αρκετοί ΧΑΔΑ (Χώροι Ανεξέλεγκτης Διάθεσης Αποβλήτων) μειώθηκαν και αποκαταστάθηκαν, τέθηκε σε λειτουργία η  πρώτη   Μονάδα Επεξεργασίας Απορριμμάτων  (ΜΕΑ) στην Ελλάδα, συγκεκριμένα στην Κοζάνη, ξεκίνησε το μέτρο της μείωσης της πλαστικής σακούλας, ενώ πρόσφατα, ο υπουργός Περιβάλλοντος και Ενέργειας, Κωστής Χατζηδάκης, ανακοίνωσε την προώθηση των καφέ κάδων, οι οποίοι θα συγκεντρώνουν τα υπολείμματα τροφών. Στον δήμο Χαλανδρίου έχει ξεκινήσει από το 2016 πιλοτικά, σε συνεργασία με το Πολυτεχνείο, ένα μικρό σύστημα συλλογής και επεξεργασίας οργανικών υπολειμμάτων τροφής, το οποίο μετατρέπεται σε αέριο-καύσιμο (βιομεθάνιο), μοναδικό στην Ελλάδα. Όπως εξηγεί στο ΑΠΕ-ΜΠΕ ο Σπύρος Νιάκας, ηλεκτρολόγος μηχανολόγος και συντονιστής του έργου στο δήμο Χαλανδρίου, σήμερα δυο απορριμματοφόρα του δήμου κινούνται από το παραγόμενο βιοκαύσιμο. Προς το παρόν  250 νοικοκυριά της πόλης συμμετέχουν στο πρόγραμμα . Μετά την πρώτη και επιτυχημένη εφαρμογή, η οποία καλύπτει το 10% του Χαλανδρίου, βγήκαν τα απαραίτητα συμπεράσματα και μένει  να επεκταθεί  και σε κλίμακα πόλης, δηλαδή να συμμετέχουν όσο το δυνατό περισσότερα νοικοκυριά και όλα τα οργανικά υπολείμματα της πόλης να μπορέσουν να κινήσουν όλα τα οχήματα του δήμου, περιγράφει ο κ. Νιάκας. «Τα οργανικά απόβλητα είναι τα πιο επιβαρυντικά για το περιβάλλον. Τα στραγγίσματά τους περνούν στον υδροφόρο ορίζοντα, όταν αποσυντίθενται εκλύουν μεθάνιο, το οποίο είναι κατά πολύ πιο επιβλαβές από το διοξείδιο του άνθρακα, και είναι παθογόνα, έχουν δηλαδή μικρόβια», αναφέρει στο ΑΠΕ-ΜΠΕ ο κ. Νιάκας. Παρόμοια συστήματα  θα μπορούσαν να εφαρμοστούν σε κάθε τοπική κοινότητα, ενισχύοντας την κυκλική οικονομία, που είναι και το ζητούμενο, καταλήγει ο κ. Νιάκας. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/190568/se-mia-dekaetia-mporei-na-kalyfthei-to-elleimma-tis-elladas-ston-tomea-tis-anakyklosis
environment,www.cnn.gr,Ένας στα 50 εκατομμύρια: Εξαιρετικά σπάνιο αστακό έπιασε ψαράς στις ΗΠΑ ,"12:51 Τετάρτη, 11 Σεπτεμβρίου 2019","Newsroom, CNN Greece","Έναν  εξαιρετικά σπάνιο  αστακό  αλίευσε ψαράς στις  ΗΠΑ . Πρόκειται μάλιστα για εύρημα που εντοπίζεται  μία φορά στις 50 εκατομμύρια !  χωρισμένο μαύρος κόκκινος Αυτό το  μοναδικό και εντυπωσιακό μοτίβο  πιθανώς να οφείλεται σε σπάνια  γενετική μετάλλαξη , σύμφωνα με όσα δήλωσε επιστήμονας ειδικός σε θέματα αλιείας στο CNNi. Ο καπετάνιος Daryl Dunham που εντόπισε το καρκινοειδές το δώρισε στο κέντρο παράκτιας αλιείας του Μέιν. Μάλιστα, στο ίδιο κέντρο φιλοξενούνται ακόμη τρία πολύχρωμα καρκινοειδή. Πρόκειται για δύο πολύχρωμους αστακούς του είδους calico καθώς και για έναν γαλάζιο (που μοιάζει με ζαχαρωτό). Εντοπίστηκε αστακός που θυμίζει… ζαχαρωτό Ο σπάνιος αστακός θα μείνει για ένα μικρό διάστημα στη δεξαμενή του κέντρου, όπου οι επισκέπτες  θα μπορούν να αγγίξουν το κέλυφός  του, πριν το προσωπικό τον απελευθερώσει στον κόλπο της Νέας Αγγλίας, όπου εντοπίστηκε. A super rare two-toned lobster turned up in Maine. It's one in 50 million Scottie Andrew, CNNi Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/190243/enas-sta-50-ekatommyria-exairetika-spanio-astako-epiase-psaras-stis-hpa
environment,www.cnn.gr,"«Αν έχετε άσχημα νέα, μην έρθετε»: Το μήνυμα Γκουτέρες εν όψει της Συνόδου για το Κλίμα","11:10 Σάββατο, 21 Σεπτεμβρίου 2019","Newsroom, CNN Greece","«Αν έχετε άσχημα νέα, μην έρθετε!» , τόνισε χθες Παρασκευή ο γενικός γραμματέας του ΟΗΕ Αντόνιο Γκουτέρες απευθυνόμενος στους ηγέτες του κόσμου που θέλουν να μιλήσουν στη Σύνοδο για το Κλίμα που διοργανώνει τη Δευτέρα στη Νέα Υόρκη ο οργανισμός. 64 χώρες και η ΕΕ θα εκπροσωπηθούν στη σύνοδο αυτή, σύμφωνα με το πρόγραμμα που παρουσίασε χθες ο ΟΗΕ. Στόχος της συνόδου που θα διαρκέσει όλη την ημέρα της Δευτέρας, μία ημέρα πριν την ετήσια  Γενική Συνέλευση του ΟΗΕ , είναι όσο δυνατόν περισσότερες χώρες να ανακοινώσουν την ενίσχυση των σχεδίων τους για μείωση των εκπομπών αερίων του θερμοκηπίου. «Πολύ σημαντικός» αριθμός κρατών αναμένεται να ανακοινώσουν τον στόχο τους για  ουδέτερο ισοζύγιο διοξειδίου του άνθρακα ως το 2050 , επεσήμανε ο Γκουτέρες. Αυτή τη στιγμή μόνο περίπου 20 χώρες έχουν αναλάβει τη δέσμευση αυτή. «Δεν θα έχουν λυθεί όλα στο τέλος της συνόδου», παραδέχθηκε ο γενικός γραμματέας. «Στόχος μου είναι να κάνω όσο το δυνατόν περισσότερο θόρυβο», τόνισε, επισημαίνοντας ότι πλέον παρατηρεί «μία καμπή» στην κινητοποίηση υπέρ του κλίματος, κυρίως χάρη στις διαδηλώσεις των νέων κάθε Παρασκευή. Εξάλλου ο Γκουτέρες υπεραμύνθηκε της απόφασής του να περιλάβει την Κίνα στην σύνοδο, την ώρα που η χώρα εξακολουθεί να ανοίγει εργοστάσια παραγωγής ενέργειας που λειτουργούν με άνθρακα. Θα εκπροσωπηθεί από τον υπουργό Εξωτερικών της, τον Ουάνγκ Γι. Κάποιες χώρες δεν ζήτησαν να μιλήσουν στη σύνοδο, ανάμεσά τους η Βραζιλία και οι ΗΠΑ, που θα εκπροσωπηθούν από κάποιο στέλεχος του υπουργείου Εξωτερικών τους. Όμως 60 ηγέτες κρατών θα πάρουν τον λόγο και θα έχουν δικαίωμα να μιλήσουν επί τρία λεπτά. Ανάμεσά τους ο Γάλλος πρόεδρος Εμανουέλ Μακρόν, η Γερμανίδα καγκελάριος Άγγελα Μέρκελ, ο Ινδός πρωθυπουργός Ναρέντρα Μόντι, ο Τούρκος πρόεδρος Ρετζέπ Ταγίπ Ερντογάν, ο Αιγύπτιος πρόεδρος Άμπντελ Φάταχ αλ Σίσι, ο Κενυάτης πρόεδρος Ουχούρου Κενυάτα, ο Κολομβιανός Ιβάν Ντούκε και ο πρόεδρος του Ευρωπαϊκού Συμβουλίου Ντόναλντ Τουσκ. Από το Σίδνεϊ έως το Σαν Φρανσίσκο, από την Μπανγκόκ, την Καμπάλα, την Μπραζίλια, το Βερολίνο, μέχρι και σε μικρές πόλεις της Αφρικής, της Λατινικής Αμερικής, νέοι άνθρωποι της ίδιας γενιάς, είτε σε μικρές ομάδες, είτε σε μεγάλα πλήθη,  κατέβηκαν στους δρόμους φωνάζοντας τα ίδια συνθήματα , ενωμένοι με τον ίδιο θυμό για την αδράνεια των ενηλίκων που κρατούν την εξουσία.  Πάνω από τέσσερα εκατομμύρια συνολικά, σύμφωνα με τους διοργανωτές – συμμετείχαν την Παρασκευή στις κινητοποιήσεις για το κλίμα με την  16χρονη Σουηδέζα ακτιβίστρια Γκρέτα Τούνμπεργκ   να διαβεβαιώνει από την Νέα Υόρκη ότι αυτό ήταν «μόνο η αρχή». Σε περισσότερες από 160 χώρες, μαθητές, φοιτητές άφησαν τα σχολεία τους, τα πανεπιστήμιά τους και πλημμύρισαν τους δρόμους μεγάλων πόλεων σε ολόκληρη την υφήλιο με πλακάτ, συνθήματα με την ίδια πρόθεση: Να ζητήσουν από τους γηραιότερους να αναλάβουν επειγόντως δράση για να αποτρέψουν μια περιβαλλοντική καταστροφή.  Διαβάστε επίσης Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/191360/an-exete-asxima-nea-min-erthete-to-minyma-gkoyteres-en-opsei-tis-synodoy-gia-to-klima
environment,www.cnn.gr,Για πρώτη φορά καταγράφηκε χταπόδι να αλλάζει χρώμα ενώ... ονειρεύεται,"17:20 Πέμπτη, 26 Σεπτεμβρίου 2019","Newsroom, CNN Greece","Τα  χταπόδια   είναι αδιαμφισβήτητα από τα εξυπνότερα ζώα και σύμφωνα με τους επιστήμονες,  μπορούν να ονειρευτούν , καθώς έχουν και αυτά  ύπνο REM  όπως και ο άνθρωπος. Τώρα, καταγράφηκε, η ιδιαίτερη περίπτωση ενός συγκεκριμένου χταποδιού, της  Heidi , η οποία…  αλλάζει χρώματα ενώ κοιμάται ! Το χταπόδι από γκρι «περνάει» σε αποχρώσεις του λευκού, του μπεζ και σε κάτι σαν καφέ. Όταν είναι ξύπνια, τα χταπόδια αλλάζουν χρώμα ενστικτωδώς, για να  καμουφλαριστούν  όταν κυνηγούν την τροφή τους ή προσπαθούν να ξεφύγουν από κάποιο αρπακτικό. Οπότε, θα μπορούσε κανείς να συμπεράνει ότι, όταν κοιμούνται και αλλάζουν χρώμα, ενδεχομένως  ονειρεύονται   πως κυνηγούν φαγητό ή πως κρύβονται για να προστατευθούν από κάτι που τους απειλεί. Στο βίντεο που κάνει τώρα τον  γύρο του διαδικτύου , ο θαλάσσιος βιολόγος και καθηγητής στο πανεπιστήμιο της Αλάσκα, David Scheel, εξηγεί τι όνειρο θα μπορούσε να βλέπει η Heidi, αναλόγως με το χρώμα που έχει πάρει. « Κοιμάται . Βλέπει ένα καβούρι και το χρώμα της αλλάζει. Μετά, παίρνει σκούρο χρώμα. Τα χταπόδια το κάνουν αυτό όταν φεύγουν από τον βυθό» αναφέρει μεταξύ άλλων ο βιολόγος.  «Αυτό είναι καμουφλάζ. Για παράδειγμα, μπορεί μόλις να έχει πιάσει ένα καβούρι και τώρα να κάθεται για να το φάει και δεν θέλει να τη δει κανείς» προσθέτει ο Δρ. Scheel. «Αν μπορεί να ονειρευτεί,  αυτό είναι το όνειρό της ». Ωστόσο, ο καθηγητής ξεκαθαρίζει ότι δεν είναι ειδικός στα θέματα ύπνου ή γενικά σε τέτοιες συμπεριφορές, όπως αναφέρεται στο δημοσίευμα του  cnet.com . Το χταπόδι ζει στο ενυδρείο που έχει ο David Scheel στο σαλόνι του και σύμφωνα με τον ίδιο,  αναγνωρίζει τα άτομα που τη φροντίζουν , ενώ λατρεύει να παίζει με την κόρη του. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/191916/gia-proti-fora-katagrafike-xtapodi-na-allazei-xroma-eno-oneireyetai
environment,www.cnn.gr,Πώς μια χορτοφαγική δίαιτα θα σώσει τον πλανήτη ,"08:34 Τετάρτη, 18 Σεπτεμβρίου 2019","Newsroom, CNN Greece","Μια δίαιτα ολικής χορτοφαγίας (vegan) θα ήταν λιγότερο βλαπτική για το  περιβάλλον , όμως και άλλες δίαιτες, πιο ευέλικτες, θα μπορούσαν να έχουν  παρόμοια θετικά αποτελέσματα.  Σε αυτό το συμπέρασμα καταλήγει μελέτη στην οποία οι επιστήμονες εξέτασαν το περιβαλλοντικό αποτύπωμα  εννέα διαφορετικών ειδών διατροφής σε 140 χώρες. Τον Αύγουστο, ειδικοί του ΟΗΕ επισήμαιναν σε μια έκθεσή τους ότι είναι  αναγκαίο να αλλάξουμε τις διατροφικές συνήθειές  μας για να καταπολεμήσουμε την  κλιματική αλλαγή.  Τώρα, επιστήμονες του πανεπιστημίου  Τζονς Χόπκινς  μελέτησαν τις επιπτώσεις που θα είχαν εννέα διαφορετικές δίαιτες (από  vegan, χωρίς καμία ζωική πρωτεΐνη , μέχρι μια διατροφή που περιλαμβάνει  έξι ημέρες κρέας και μόνο μία χωρίς την εβδομάδα ) σε 140 χώρες για τις οποίες ο Οργανισμός Τροφίμων και Γεωργίας (FAO) διαθέτει αξιόπιστα δεδομένα όσον αφορά το διατροφικό ισοζύγιο. Σύμφωνα με τη μελέτη αυτή, που δημοσιεύτηκε στην επιθεώρηση Gloval Environmental Change, ""η στροφή προς τις δίαιτες που επικεντρώνονται στα  λαχανικά είναι ουσιώδους σημασίας  προκειμένου να επιτευχθούν οι στόχοι"" του ΟΗΕ για την αντιμετώπιση της υπερθέρμανσης του πλανήτη. Εάν και οι 140 χώρες που μελετήθηκαν υιοθετούσαν μια  διατροφή παρόμοια με εκείνη των αναπτυγμένων χωρών του ΟΟΣΑ , αυξάνοντας δηλαδή σημαντικά την κατανάλωση κρέατος και γαλακτοκομικών προϊόντων, το ανθρακικό αποτύπωμα κατά κεφαλή θα αυξανόταν κατά  135% και το υδατικό αποτύπωμα κατά 47%.  18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: 18 Photos: Αντιθέτως, μια  διατροφή αυστηρής χορτοφαγίας  θα μείωνε κατά  70% το ανθρακικό αποτύπωμα  ανά κάτοικο και θα ήταν εκείνη με τις λιγότερες εκπομπές αερίων που προκαλούν το φαινόμενο του θερμοκηπίου, στο 97% των χωρών που μελετήθηκαν. Ωστόσο, άλλες δίαιτες που περιλαμβάνουν την κατανάλωση  μικρών ψαριών  (σαρδέςλες ή ρέγγες),  μαλακίων ή εντόμων,  παρουσιάζουν μεγαλύτερη ευελιξία και οι πρωτεΐνες που παρέχουν μπορεί να είναι απολύτως αναγκαίες για ορισμένους πληθυσμούς, για παράδειγμα σε χώρες με προβλήματα υποσιτισμού. Και αυτές οι δίαιτες είναι εξίσου ευεργετικές για το περιβάλλον. Μετά την ολική χορτοφαγία, ακολουθούν κατά σειρά η δίαιτα κατά τα δύο τρίτα vegan (ένα γεύμα στα τρία), η χορτοφαγία που περιλαμβάνει αυγά και γαλακτοκομικά προϊόντα, η ψαροφαγία (μοναδική πηγή πρωτεΐνης τα ψάρια), χωρίς κόκκινο κρέας, χωρίς γαλακτοκομικά, με λίγο κόκκινο κρέας και,  στην τελευταία θέση,  η δίαιτα κατά την οποία  έξι στις επτά ημέρες περιλαμβάνουν κρέας.  Οι επτά πρώτες δίαιτες θα μείωναν το παγκόσμιο ανθρακικό και το υδατικό αποτύπωμα, εφόσον τις υιοθετούσαν και οι 140 χώρες. Οι δύο τελευταίες, από την άλλη, θα το αύξαιναν.  15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: Δεν αποτελεί έκπληξη ότι το κρέας που προέρχεται από μηρυκαστικά (βοοειδή) έχει και το μεγαλύτερο ανθρακικό αποτύπωμα: κατά μέσο όρο, κάθε μερίδα έχει  316 φορές μεγαλύτερο αποτύπωμα από τα λαχανικά,  125 φορές μεγαλύτερο από τους ξηρούς καρπούς και τα σιτηρά και 40 φορές μεγαλύτερο από τη σόγια. Διαβάστε επίσης Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/190973/pos-mia-xortofagiki-diaita-tha-sosei-ton-planiti
environment,www.cnn.gr,Κοινή Διακήρυξη 32 αρχηγών κρατών και κυβερνήσεων για το κλίμα ,"20:05 Πέμπτη, 19 Σεπτεμβρίου 2019","Newsroom, CNN Greece","Με Κοινή Διακήρυξή τους, 32 αρχηγοί κρατών και κυβερνήσεων, μεταξύ των οποίων και ο Πρόεδρος της Ελληνικής Δημοκρατίας,  Προκόπης Παυλόπουλος,  ενώνουν τις φωνές τους, ζητώντας « Πρωτοβουλία για Περισσότερο Φιλόδοξους Στόχους για το Κλίμα » εν όψει της Συνόδου Κορυφής των  Ηνωμένων Εθνών  στη Νέα Υόρκη (21-23 Σεπτεμβρίου). Υπό το φως των συμπερασμάτων της Ειδικής Έκθεσης της Διακυβερνητικής Ομάδας για την Κλιματική Αλλαγή και των αποτελεσμάτων της COP 24, οι 32 ηγέτες καλούν όλα τα Μέρη που προσέρχονται στη Διάσκεψη Κορυφής των Ηνωμένων Εθνών να αντιμετωπίσουν το 2019 ως έτος φιλόδοξων στόχων για το κλίμα και τάσσονται υπέρ συγκεκριμένων σχεδίων και πρωτοβουλιών, με στόχο τη σημαντική μείωση των εκπομπών αερίων του θερμοκηπίου, πέρα από τους σημερινούς στόχους που έχουν τεθεί για το 2030. Παράλληλα, ζητούν την άμεση λήψη μέτρων, υπογραμμίζοντας ότι η κλιματική αλλαγή είναι η βασική  πρόκληση της εποχής μας  και σημειώνουν την ανάγκη να  κληροδοτήσουμε στα παιδιά μας και στις μελλοντικές γενιές έναν κόσμο στον οποίο αξίζει να ζει κανείς. Ειδικότερα, στην Κοινή Διακήρυξή τους, με τίτλο «Πρωτοβουλία για Περισσότερο Φιλόδοξους στόχους για το Κλίμα», οι 32 αρχηγοί κρατών και κυβερνήσεων τονίζουν: βασική πρόκληση της εποχής μας Η λειψυδρία και οι κακές σοδειές είναι μερικές μόνο από τις άμεσες συνέπειες,  1 βαθμό Κελσίου σε σχέση με τα προβιομηχανικά επίπεδα  η άνοδος στους 1,5 βαθμούς Κελσίου. πλανήτη κατά 1,5 βαθμούς Κελσίου,  επιτυχή ολοκλήρωση του Διαλόγου «Talanoa» : Ας ενεργήσουμε από κοινού, αποφασιστικά και γρήγορα για να σταματήσουμε την παγκόσμια κλιματική κρίση.  και ο στόχος να τεθεί στο μηδέν μέχρι το 2050, με αφετηρία ενισχυμένες, εθνικά καθοριζόμενες συνεισφορές το επόμενο έτος. ανανεώσιμες πηγές ενέργειας, Ας κληροδοτήσουμε στα παιδιά μας και στις μελλοντικές γενιές έναν κόσμο στον οποίο αξίζει να ζει κανείς. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/191198/koini-diakiryxi-32-arxigon-kraton-kai-kyverniseon-gia-to-klima
environment,www.cnn.gr,Παγκόσμια Απεργία για το Κλίμα: Ο κόσμος διαδηλώνει για την κλιματική αλλαγή,"11:42 Παρασκευή, 20 Σεπτεμβρίου 2019","Newsroom, CNN Greece","Από το  Λονδίνο   έως τη  Νέα Υόρκη  και από το  Περθ   έως το  Παρίσι ,  ακτιβιστές για το κλίμα  βγαίνουν σήμερα στους δρόμους για να διαδηλώσουν, με τις εκτιμήσεις να κάνουν λόγο για τις μεγαλύτερες κινητοποιήσεις για την  κλιματική αλλαγή  στην ιστορία του πλανήτη. Παγκόσμια Απεργία για το Κλίμα  Γκρέτα Τούνμπεργκ. Δεν συμμετέχουν μόνο νέοι, όμως, στις κινητοποιήσεις. Εργάτες, ανθρωπιστικές και περιβαλλοντικές οργανώσεις ακόμη και παγκόσμιοι κολοσσοί δηλώνουν «παρών» στη σημαντική ημέρα. Σύμφωνα με την Γκρέτα Τούνμπεργκ, η οποία βρίσκεται στη Νέα Υόρκη όπου θα λάβει χώρα η σύνοδος κορυφής του ΟΗΕ για το κλίμα,  έχουν διοργανωθεί περί τις 4.638 εκδηλώσεις σε 139 χώρες. Όπως αναφέρει το  CNNi ,  περισσότεροι από 100.000 διαδηλωτές  έχουν συγκεντρωθεί στη Μελβούρνη.  WOW!  #BRISBANE ! Tens of thousands on the street, one message -  #ActOnClimate . There is no time to waste, there is no planet B.  #ClimateStrike   #FridaysForFutures   #YouthStrike4Climate   #GreenNewDeal   #Go100re   @GretaThunberg   pic.twitter.com/zCmIa3QCpY September 20, 2019 Με το σύνθημα «Πικετοφορία για το κλίμα», διαδηλώνει μία από τις εταιρείες που συμμετέχει στις σημερινές κινητοποιήσεις. Η στάση αυτή γίνεται ολοένα και πιο απαραίτητη για όσες εταιρείες θέλουν να προσελκύσουν τους καταναλωτές που αγοράζουν «υπεύθυνα», αρκεί όμως τα λόγια να συνοδεύονται από πράξεις. Το  κίνημα των εταιρειών  που στηρίζουν τις κινητοποιήσεις για το κλίμα δεν είναι μαζικό, αλλά είναι παγκόσμιο: σε όλο τον κόσμο πολλές εταιρείες έχουν ανακοινώσει την επιθυμία τους να συμμετάσχουν στις κινητοποιήσεις της 20ης και της 27ης Σεπτεμβρίου για το κλίμα. Η αμερικανική εταιρεία  Patagonia  πρόκειται να κλείσει τα 107 καταστήματά της αυτές τις δύο ημέρες «προκειμένου να ενθαρρύνει τους εργαζόμενούς της και τους πελάτες της να συμμετάσχουν στην Απεργία για το Κλίμα.  Tacloban City, Philippines  #ClimateStrike   pic.twitter.com/F5102uI9JW September 20, 2019 H  SodaStream , μια ιταλική εταιρεία την οποία αγόρασε τον Αύγουστο του 2018 η αμερικανική  PepsiCo , επίσης ανακοίνωσε «την αναστολή των παγκόσμιων ηλεκτρονικών δραστηριοτήτων της» σήμερα. Στη  Γερμανία  2.400 εταιρείες ενώθηκαν υπό σύνθημα «Επιχειρήσεις για το Μέλλον» και μια συλλογικότητα κάλεσε τους εργαζόμενους σε εταιρείες όπως η Zalando, Delivery Hero και Flixbus να διαδηλώσουν μεταμφιεσμένοι για να ξεχωρίζουν. Τα σούπερ μάρκετ βιολογικών προϊόντων  Alnatura , που είναι ιδιαίτερα δημοφιλή στη Γερμανία, θα λειτουργήσουν με μειωμένο προσωπικό. Οι εταιρείες δέχονται «πιέσεις» που προέρχονται «τόσο από τους πολίτες, οι οποίοι ενδιαφέρονται όσο ποτέ για περιβαλλοντικά θέματα, όσο και από τους καταναλωτές που ζητούν από τις επιχειρήσεις να αναλάβουν τις ευθύνες τους σε ένα πιο ευρύ οικοσύστημα», παρατηρεί η Γκινέλ Γκολτ γενική διευθύντρια του Παρατηρητήριου Κοινωνίας και Κατανάλωσης (ObSoCo). Ακόμη και οι εργαζόμενοι μπορούν να ζητήσουν αλλαγές από τις εταιρείες στις οποίες εργάζονται: περίπου 1.500 εργαζόμενοι στην Αmazon  πρόκειται να διαδηλώσουν σήμερα, εξηγώντας ότι η εταιρεία - την οποία πρόσφατα η Greenpeace  κατηγόρησε για τις αυξημένες εκκλήσεις αερίων που προκαλούν το φαινόμενο του θερμοκηπίου - θα πρέπει να «επιδείξει πραγματικά ηγετικό πνεύμα στο θέμα του κλίματος».  You look BEAUTIFUL Australia! 100,000 in Sydney 100,000 in Melbourne Record breaking crowds in Perth, Adelaide, Hobart and all around the country The Global  #ClimateStrike  has gotten off to a historic start   pic.twitter.com/NS4bHYnZBo September 20, 2019 Αντιδρώντας ο Τζεφ Μπέζος ,  ο ιδρυτής της Amazon και ο πιο πλούσιος άνθρωπος του κόσμου, δεσμεύθηκε χθες Πέμπτη να εκπληρώσει 10 χρόνια νωρίτερα τους στόχους της Συμφωνίας του Παρισιού για το Κλίμα. Η Google ανακοίνωσε επίσης χθες ότι υπέγραψε 18 νέες συμφωνίες με τις οποίες διασφάλισε 1.600 μεγκαβάτ ηλεκτρικής ενέργειας για τις εγκαταστάσεις της σε όλο τον κόσμο από ανανεώσιμες πηγές – αιολική και ηλιακή ενέργεια. «Αν οι εταιρείες κάνουν την αρχή, στη συνέχεια θα πρέπει να αναλάβουν πραγματικές δεσμεύσεις, για παράδειγμα να διακόψουν υπάρχουσες εμπορικές συμφωνίες, κάτι που γρήγορα θα φανεί περίπλοκο», εκτιμά η Γκολτ. Οι εταιρείες που εκλύουν μεγάλες ποσότητες διοξειδίου του άνθρακα, όπως οι βιομηχανίες και οι εταιρείες ενέργειας, εμφανίζονται διακριτικές αναφορικά με την απεργία της Παρασκευής, αν και η αυτοκινητοβιομηχανία Scania σκοπεύει «να ορίσει ένα χρονικό διάστημα για να ευαισθητοποιήσει» τους εργαζόμενους της αναφορικά με την κλιματική αλλαγή. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/191248/pagkosmia-apergia-gia-to-klima-o-kosmos-diadilonei-gia-tin-klimatiki-allagi
environment,www.cnn.gr,"Αποκαρδιωτικά στοιχεία για τις πυρκαγιές στη Βολιβία: Πέθαναν τουλάχιστον 2,3 εκατομμύρια άγρια ζώα","09:16 Πέμπτη, 26 Σεπτεμβρίου 2019","Newsroom, CNN Greece","Οι  πυρκαγιές   που κατέκαψαν περισσότερα από  τέσσερα εκατομμύρια  εκτάρια στη  Βολιβία   προκάλεσαν τον  θάνατο τουλάχιστον 2,3 εκατομμυρίων  άγριων ζώων  και μια «ανεπανόρθωτη» καταστροφή σε ένα πρωτογενές δάσος, σύμφωνα με τις αρχικές εκτιμήσεις περιβαλλοντολόγων. «Συμβουλευτήκαμε τους βιολόγους της (τροπικής σαβάνας) Τσικουιτάνια και η εκτίμησή μας είναι ότι περισσότερα από 2,3 εκατομμύρια ζώα σε πολλές  προστατευόμενες περιοχές  έχουν εξαφανιστεί», δήλωσε στο Γαλλικό Πρακτορείο η Σάντρα Κιρόκα, καθηγήτρια στο Τμήμα Μηχανικών Περιβάλλοντος του Εθνικού Πανεπιστημίου της Σάντα Κρους, στην ανατολική Βολιβία, την περιοχή που πλήττεται περισσότερο από πυρκαγιές. Σύμφωνα με τους βιολόγους που ερευνούν το μέγεθος της καταστροφής, ανάμεσα στα ζώα περιλαμβάνονται  ενδημικά είδη  ελαφιών και τρωκτικών, οσελότοι –είδος αιλουροειδών που ζει στην Λατινική Αμερική-, μυρμηγκοφάγοι, ασβοί, πούμα, τάπιροι, ιαγουάροι, χελώνες, σαύρες, λάμα, καθώς και υδρόβια ζώα. Τοπικά μέσα ενημέρωσης μετέδωσαν εικόνες που δείχνουν  απανθρακωμένα ζώα  σε δάση που σιγοκαίγονται και  πουλιά να φεύγουν  προς τις περιοχές που γλίτωσαν από τις πυρκαγιές. Το μέγεθος της καταστροφής στην άγρια ζωή στο υπόλοιπο μέρος της χώρας δεν είναι ακόμη γνωστό. Οι πυρκαγιές, που από τον Αύγουστο κατέκαψαν  4,1 εκατομμύρια εκτάρια δάσους  και βοσκοτόπων, έχουν επίσης καταστρέψει το «πρωτογενές δάσος» με έκταση πάνω από 100 εκτάρια στον Φυσικό Δρυμό της Τουκαβάκα στην περιφέρεια της Σάντα Κρους. «Το δάσος έχει απανθρακωθεί εντελώς και η ζημιά είναι ανεπανόρθωτη», είπε η Κιρόκα.  19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: 19 Photos: Η ανατολική περιφέρεια  Σάντα Κρους  έχει πληγεί περισσότερο από τις εννέα περιφέρειες της Βολιβίας, έπειτα από το ξέσπασμα των πυρκαγιών τον Μάιο, οι οποίες πολλαπλασιάστηκαν στα τέλη Αυγούστου. Παρά τους ανθρώπινους και τεχνικούς πόρους που έχουν διατεθεί από τις αρχές, οι πυρκαγιές στη Βολιβία  εξακολουθούν να μην έχουν τεθεί υπό πλήρη έλεγχο . Περιβαλλοντολόγοι επιρρίπτουν  ευθύνη  στην κυβέρνηση του προέδρου Έβο Μοράλες που ενέκρινε πρόσφατα ένα νόμο που επιτρέπει την  αύξηση της  αποψίλωσης  των δασών για γεωργικές δραστηριότητες κατά πέντε έως 20 εκτάρια. Η κυβέρνηση αποδίδει τις πυρκαγιές στη  ξηρασία , στους  ισχυρούς ανέμους  και στην  παράνομη αποψίλωση  των δασών. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/191878/apokardiotika-stoixeia-gia-tis-pyrkagies-sti-volivia-pethanan-toylaxiston-2-3-ekatommyria-agria-zoa
environment,www.cnn.gr,Ξεκινά η μεγαλύτερη επιστημονική αποστολή στην Αρκτική για να μελετηθεί η κλιματική αλλαγή,"09:00 Κυριακή, 22 Σεπτεμβρίου 2019","Newsroom, CNN Greece","Επιστήμονες από  19 χώρες  ξεκινούν τη μεγαλύτερη  επιστημονική αποστολή  που έχει γίνει ποτέ στην  Αρκτική , διάρκειας ενός έτους, προκειμένου να μελετήσουν τις συνέπειες της  κλιματικής αλλαγής , η οποία είναι ιδιαίτερα ορατή στον Βόρειο Πόλο. Το παγοθραυστικό  Polastream  του γερμανικού Ινστιτούτου Άλφρεντ Βέγκενερ, στο Μπρεμερχάφεν, πρόκειται να αποπλεύσει απόψε από το Τρόμσε της βόρειας Νορβηγίας, στο πλαίσιο της αποστολής « Mosaic ». Εκατοντάδες επιστήμονες, που θα  εναλλάσσονται πάνω στο πλοίο , θα μπορέσουν έτσι να περάσουν τον  επόμενο χρόνο κοντά στον Βόρειο Πόλο. «Θέλουμε να πάμε στην Αρκτική  επειδή είναι το επίκεντρο της κλιματικής αλλαγής»,  εξήγησε ο Μάρκους Ρεξ, επιστήμονας ειδικός σε θέματα ατμόσφαιρας και επικεφαλής της αποστολής, κάνοντας λόγο για «ένα όνειρο που έγινε πραγματικότητα». Η αποστολή Mosaic είναι η πρώτη ευκαιρία που θα έχουν οι ερευνητές να μελετήσουν την Αρκτική κατά τη χειμερινή περίοδο, καθώς μέχρι τώρα δεν διέθεταν τον απαραίτητο εξοπλισμό για τη θραύση των πάγων. « Δεν κατανοούμε καλά το κλίμα στην Αρκτική επειδή ουδέποτε βρεθήκαμε εκεί τον χειμώνα» , πρόσθεσε ο Ρεξ. Συνολικά, περίπου 600 ειδικοί θα εναλλάσσονται στο πλοίο για τις επόμενες 390 ημέρες. Το παγοθραυστικό θα καλύψει 2.500 χιλιόμετρα. Οι ομάδες θα ζήσουν 150 πολικές νύχτες, με θερμοκρασίες που μπορεί να πέσουν ακόμη και στους -45 βαθμούς Κελσίου. Τουλάχιστον έξι άνθρωποι θα έχουν ως μοναδικό καθήκον τους να εντοπίζουν και να απομακρύνουν τις πολιτικές αρκούδες και να φροντίζουν για την ασφάλεια των επιστημόνων κατά τη διάρκεια του έργου τους. « Πολύ σύντομα, θα πούμε αντίο στον ήλιο  (...) Θα δουλέψουμε στο απόλυτο σκοτάδι, θα είμαστε απομονωμένοι, σε απόσταση χιλίων χιλιομέτρων από όλους τους άλλους ανθρώπους.  Θα πρέπει να διαχειριστούμε μόνοι μας κάθε είδους πρόβλημα, κυρίως τα ιατρικά» , είπε ο Μάρκους Ρεξ.  9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: Οι ειδικοί θα μελετήσουν την  ατμόσφαιρα , τον  ωκεανό , τους  πάγους  και το  οικοσύστημα  για να συλλέξουν δεδομένα που θα τους επιτρέψουν να κατανοήσουν πώς η κλιματική αλλαγή επηρεάζει όχι μόνο τον Βόρειο Πόλο αλλά και όλον τον πλανήτη. « Καμία άλλη περιοχή της Γης δεν υπερθερμάνθηκε με τόση ταχύτητα τις τελευταίες δεκαετίες . Εδώ βρίσκεται το επίκεντρο της υπερθέρμανσης και ταυτόχρονα, μέχρι τώρα γνωρίζουμε ελάχιστα για αυτήν την περιοχή», πρόσθεσε ο Ρεξ. Η κατάσταση στην Αρκτική είναι ιδιαίτερα ανησυχητική. «Στις αρχές του έτους διαπιστώσαμε κάτι ακραίο: στο κέντρο της Αρκτικής έκανε περισσότερη ζέστη απ' ότι στη Γερμανία», επισήμανε. Το Polarstream θα συνοδεύεται από τέσσερα παγοθραυστικά της Ρωσίας, της Κίνας και της Σουηδίας, ενώ αεροσκάφη και ελικόπτερα θα αναλάβουν να μεταφέρουν τους επιστήμονες και να τους εφοδιάζουν με τρόφιμα και άλλα είδη.  3 Photos: 3 Photos: 3 Photos: Προκειμένου να εκτελέσει κατά τον καλύτερο δυνατό τρόπο την αποστολή του, το  Polarstream θα αφεθεί να πλέει μαζί με τους πάγους όπου το πάνε τα θαλάσσια ρεύματα. Διαβάστε επίσης Τεράστια τρύπα του όζοντος εντοπίστηκε πάνω από την Αρκτική  CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/191333/xekina-i-megalyteri-epistimoniki-apostoli-stin-arktiki-gia-na-meletithei-i-klimatiki-allagi
environment,www.cnn.gr,Viral βίντεο από τη στιγμή της εκκόλαψης αυτοκρατορικού πιγκουίνου ,"08:49 Πέμπτη, 03 Οκτωβρίου 2019","Newsroom, CNN Greece","Ένας  αυτοκρατορικός  πιγκουίνος  γεννήθηκε σε  ζωολογικό κήπο στην  Αμβέρσα , για πρώτη φορά μετά από τρία χρόνια. Βίντεο από τη στιγμή που ο  νεογέννητος πιγκουίνος, που ονομάστηκε «Urban», βγαίνει στον κόσμο κάνει τον  γύρο του διαδικτύου . Ωστόσο, ο μικρός  χρειάστηκε λίγη βοήθεια  για να τα καταφέρει. Οι αυτοκρατορικοί πιγκουίνοι χρειάζονται έως και  62 μέρες  για να εκκολαφθούν και ο Urban παρακολουθείτο καθ’ όλη τη διάρκεια από τους εργαζομένους του ζωολογικού κήπου. Μετά την εκκόλαψή του, τον ανέλαβαν η μητέρα του, Ra, και ο πατέρας του, Eddy, σύμφωνα με το δημοσίευμα του  KGNS . Οι αυτοκρατορικοί πιγκουίνοι συμπεριλαμβάνονται στα σχεδόν  απειλούμενα είδη , ενώ υπάρχουν περίπου 60.000 στον κόσμο. Σύμφωνα μάλιστα με τη  WWF , αποτελούν σημαντική συνιστώσα του παγκοσμίου οικοσυστήματος.  Διαβάστε επίσης «Dance With The Tsiodras»: Το viral remix εμπνευσμένο από την καραντίνα  Κορωνοϊός: Ηλικιωμένοι στην Αττάλεια διευκολύνονται εν μέσω καραντίνας χάρη στον... Σπάιντερμαν Κορωνοϊός: Πατέρας στην Κίνα έφτιαξε προστατευτική στολή «αστροναύτη» για το γιο του",https://www.cnn.gr/news/perivallon/story/192618/viral-vinteo-apo-ti-stigmi-tis-ekkolapsis-aytokratorikoy-pigkoyinoy
environment,www.cnn.gr,Αναζητούνται απαντήσεις: Υποθαλάσσεις γεωτρήσεις για να μελετηθεί το ηφαίστειο της Σαντορίνης,"11:35 Σάββατο, 28 Σεπτεμβρίου 2019","Newsroom, CNN Greece","Μια  ομάδα Ελλήνων και ξένων επιστημόνων  σχεδιάζει για πρώτη φορά να κάνει  υποθαλάσσιες ερευνητικές γεωτρήσεις  στην περιοχή  Σαντορίνης - Αμοργού   για να αποκτήσει στοιχεία «από πρώτο χέρι» σχετικά με την  τωρινή κατάσταση  του ενεργού  ηφαιστείου , την προϊστορία του και τη γεωδυναμική της περιοχής. Εφόσον η ερευνητική πρόταση εγκριθεί, αναμένεται να υλοποιηθεί την περίοδο  2022-23  από το ειδικό πλοίο JOIDES Resolution, που θα έλθει από τις ΗΠΑ και  θα  « τρυπήσει »  σε βάθος εκατοντάδων μέτρων  κάτω από το βυθό και μέσα στην καλδέρα της Σαντορίνης. Η ιδέα προέκυψε σε μια διεθνή επιστημονική συνάντηση στην Αθήνα στο πλαίσιο του προγράμματος MagellanPlus και η σχετική επιστημονική πρόταση είχε αρχικά παρουσιασθεί στο φετινό ετήσιο διεθνές συνέδριο της Ευρωπαϊκής Ένωσης Γεωεπιστημών (EGU). Στην Ελλάδα, θα παρουσιασθεί για πρώτη φορά στο πλαίσιο της διεθνούς επιστημονικής ημερίδας «ECORD-IODP Day» που διοργανώνεται στις 3 Οκτωβρίου στο κεντρικό κτήριο του Πανεπιστημίου Αθηνών, με στόχο την προώθηση της συμμετοχής της Ελλάδας στην Ευρωπαϊκή Συνεργασία για Θαλάσσιες Ερευνητικές Γεωτρήσεις (ECORD) και μέσω αυτής στο Διεθνές Πρόγραμμα Διερεύνησης των Ωκεανών (International Ocean Discovery Program-IODP). Το IODP, που ήδη αξιολογεί την πρόταση για γεώτρηση στη Σαντορίνη (η  τελική έγκριση  αναμένεται στο τέλος του 2020 με αρχές 2021), είναι ο φορέας που θα χρηματοδοτήσει την αποστολή. Επικεφαλής της ερευνητικής ομάδας είναι ο διακεκριμένος ηφαιστειολόγος  Τίμοθι Ντρούιτ  του Εργαστηρίου Μαγμάτων-Ηφαιστείων του Πανεπιστημίου Κλερμόν Οβέρν και του Εθνικού Κέντρου Επιστημονικών Ερευνών (CNRS) της Γαλλίας. Από ελληνικής πλευράς συμμετέχουν οι καθηγητές  Δημήτρης Πανανικολάου ,  Στέφανος Κίλιας  και  Μαρία Τριανταφύλλου  και η επίκουρη καθηγήτρια  Παρασκευή Νομικού  του Τμήματος Γεωλογίας & Γεωπεριβάλλοντος του Πανεπιστημίου Αθηνών, ο καθηγητής Κώστας Παπαζάχος του Αριστοτελείου Πανεπιστημίου Θεσσαλονίκης και η ερευνήτρια του ΕΛΚΕΘΕ Παρασκευή Πολυμενάκου. Συμμετέχουν επίσης Γερμανοί επιστήμονες του Ινστιτούτου Γεωφυσικής του Πανεπιστημίου του Αμβούργου και του Κέντρου Ωκεανογραφικών Ερευνών Helmholtz GEOMAR του Κιέλου, καθώς και Αμερικανοί όπως η καθηγήτρια  Έμιλι Χουφτ  του Τμήματος Γεωεπιστημών του Πανεπιστημίου του Όρεγκον. Οι επιστήμονες θέλουν να κάνουν υποθαλάσσιες έρευνες όχι μόνο μέσα στην καλδέρα, αλλά  ευρύτερα σε όλο το ηφαιστειακό πεδίο  της περιοχής Χριστιανών-Σαντορίνης-Κολούμπου, που αποτελεί μέρος του ηφαιστειακού ελληνικού τόξου, μήκους περίπου 100 και πλάτους 45 χιλιομέτρων. Πρόκειται για τρία ξεχωριστά μεγάλα υποθαλάσσια ηφαιστειακά κέντρα (Χριστιανά, Σαντορίνη και Κολούμπος), καθώς και μια αλυσίδα μικρών υποθαλάσσιων κώνων που προεξέχουν από το βυθό.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Στην περιοχή αυτή του Αιγαίου έχουν καταγραφεί  περισσότερες από 100  εκρήξεις ηφαιστείων  κατά τις τελευταίες λίγες εκατοντάδες χιλιάδες χρόνια. Γι' αυτό, σύμφωνα με τους γεωεπιστήμονες, θεωρείται μια από τις πιο ενεργές σεισμικά και ηφαιστειακά περιοχές της Ανατολικής Μεσογείου. Η πιο γνωστή από τις εκρήξεις αυτές υπήρξε η λεγόμενη « Μινωική »  έκρηξη  της Θήρας πριν περίπου 3.600 χρόνια, ενώ το 1650 είχε σημειωθεί έκρηξη στον Κολούμπο, προκαλώντας πολλούς θανάτους από έκλυση αερίων και τσουνάμι. Η πιο πρόσφατη και πολύ πιο ήπια έξαρση του ηφαιστείου της Σαντορίνης είχε συμβεί το 2011-12, αλλά μετά καταλάγιασε. Οι ερευνητές προτείνουν να κάνουν -στη διάρκεια των δύο μηνών που θα διαρκέσει η αποστολή του αμερικανικού πλοίου στο Αιγαίο- έξι ξεχωριστές γεωτρήσεις σε διάφορα σημεία του συμπλέγματος Χριστιανών-Σαντορίνης-Κολούμπου, από τις οποίες οι δύο θα είναι μέσα στην καλδέρα του νησιού. Για το σκοπό αυτό έχουν ήδη διαλέξει 13 εναλλακτικά σημεία στο βυθό της περιοχής Χριστιανών-Σαντορίνης-Κολούμπου σε βάθη 300 έως 700 μέτρων από την επιφάνεια της θάλασσας. Οι γεωτρήσεις προτείνεται να φθάσουν σε βάθη 360 έως 1.200 μέτρων από την επιφάνεια του πυθμένα. Για την καλδέρα της Σαντορίνης έχουν προεπιλεγεί  τέσσερα σημεία , δύο βασικά και δύο εναλλακτικά, τόσο στη βόρεια όσο και στη νότια λεκάνη της, σε συνολικά βάθη 360 έως 400 μέτρων από την επιφάνεια του πυθμένα. Γεωτρήσεις επίσης σχεδιάζονται στις λεκάνες της Ανάφης, των Χριστιανών, της Ανύδρου κ.α. Με τις γεωτρήσεις οι επιστήμονες  φιλοδοξούν να  « γράψουν »  την ιστορία του ευρύτερου ηφαιστειακού πεδίου  Χριστιανών-Σαντορίνης-Κολούμπου, να κατανοήσουν καλύτερα τους κινδύνους των υποθαλάσσιων ηφαιστείων όπως της Σαντορίνης και να απαντήσουν σε ερωτήματα όπως πώς αυτά τα ηφαίστεια αλληλεπιδρούν με το θαλάσσιο περιβάλλον τους, πώς η δραστηριότητα τους συνδέεται με την κίνηση των τεκτονικών πλακών, πώς γεννιέται το μάγμα τους, πώς το ηφαίστειο φθάνει τελικά να εκραγεί και πώς σχηματίζονται οι καλδέρες σε τέτοιες περιπτώσεις. Επίσης, οι υποθαλάσσιες γεωτρήσεις θα επιτρέψουν να μελετηθούν τα υδροθερμικά συστήματα και οι υποθαλάσσιες μικροβιακές κοινότητες της περιοχής. Ο ομότιμος καθηγητής του ΕΚΠΑ  Δημήτρης Παπανικολάου  δήλωσε στο ΑΠΕ-ΜΠΕ ότι «έχουν γίνει από τη δεκαετία του 1970 πολλές υποθαλάσσιες ερευνητικές γεωτρήσεις στο χώρο της Ανατολικής Μεσογείου και ιδιαίτερα στην Ελληνική τάφρο σε σχετικά μεγάλα βάθη, από τις οποίες και μάθαμε πάρα πολλά σχετικά με τα φαινόμενα που εξελίσσονται στην επαφή των δύο τεκτονικών πλακών της Αφρικανικής και της Ευρωπαϊκής στο πρόσφατο γεωλογικό παρελθόν, τα τελευταία 15 εκατομμύρια χρόνια.  Ιδιαίτερη σημασία  είχε η γεώτρηση που έγινε στην λεκάνη του Κρητικού Πελάγους σε βάθος 1.500 μέτρων, νότια από τα Χριστιανά, η οποία, αφού έκοψε 300 μέτρα ιζημάτων, ανακάλυψε την ύπαρξη εβαποριτών του Αν. Μειοκαίνου ηλικίας 6-8 εκατομμυρίων ετών. Από τα στοιχεία αυτά  καταλάβαμε πολύ καλύτερα  την εξέλιξη του Νοτίου Αιγαίου». «Πολύ πιο πρόσφατα, το 2017», πρόσθεσε, «έγιναν  υποθαλάσσιες ερευνητικές γεωτρήσεις στον Κορινθιακό Κόλπο  αρκετών εκατοντάδων μέτρων, από τις οποίες προέκυψαν και συνεχίζουν να προκύπτουν πολλά νέα δεδομένα, με πιο χαρακτηριστικό την ύπαρξη 11 εναλλαγών κλιματικών χρόνου, στα τελευταία 700.000 χρόνια, κατά τις οποίες ο Κορινθιακός κόλπος μεταβαλλόταν από λίμνη κατά τη διάρκεια των παγετωδών περιόδων σε θάλασσα κατά τη διάρκεια των μεσοπαγετωδών περιόδων όπως η σημερινή. Παράλληλα έχουν μετρηθεί οι ρυθμοί βύθισης του πυθμένα του κόλπου και οι ρυθμοί συσσώρευσης ιζημάτων που μεταφέρονται κυρίως από τα ποτάμια της Βόρειας Πελοποννήσου». Έχει όμως ποτέ γίνει στη Γη ανάλογη ερευνητική γεώτρηση σε ηφαιστειακή καλδέρα; Ο  Τίμοθι Ντρούιτ  δήλωσε στο Αθηναϊκό και Μακεδονικό Πρακτορείο Ειδήσεων ότι «πρόσφατα υπήρξε μια γεώτρηση του IODP σε μια μικρή υποθαλάσσια καλδέρα στο ηφαίστειο Μπράδερς του Ειρηνικού Ωκεανού και ήδη εξετάζεται η πρόταση για μια γεώτρηση στην καλδέρα των Φλεγραίων Πεδίων στην Ιταλία, συνεπώς  η Σαντορίνη δεν θα είναι η μοναδική καλδέρα όπου θα έχει γίνει υποθαλάσσια γεώτρηση . Όμως, η  ιδιαιτερότητα  τής πρότασης μας είναι ότι η Σαντορίνη είναι μια εμβληματική καλδέρα για την ηφαιστειολογία και η έκρηξη της στην Ύστερη Εποχή του Χαλκού αποτελεί σημαντικό συμβάν για την αρχαιολογία. Επιπλέον, τα ηφαίστεια Σαντορίνης και Κολούμπου είναι  άκρως επικίνδυνα ηφαιστειακά συστήματα  σε ένα πολύ πυκνοκατοικημένο μέρος της Ευρώπης. Το πιο καινοτόμο στοιχείο της πρότασης μας είναι ότι σχεδιάζουμε να τρυπήσουμε τις παχιές λάσπες και ηφαιστειακές εναποθέσεις στη θάλασσα γύρω από αυτά τα ηφαίστεια, προκειμένου να συσχετίσουμε την ηφαιστειακή δραστηριότητα του παρελθόντος στην περιοχή, με τις τεκτονικές διαδικασίες όπως η δημιουργία ρηγμάτων και οι σεισμοί. Η περιοχή της Σαντορίνης είναι θαυμάσιο μέρος για να ερευνήσουμε αυτή την όχι καλά κατανοητή πλευρά των ηφαιστείων». Η πρόταση των Ελλήνων και ξένων ερευνητών, σύμφωνα με τον κ. Ντρούιτ,  έχει ήδη εξετασθεί  από την επιτροπή επιστημονικής αξιολόγησης του IODP και έχει σταλεί για πρόσθετη εξωτερική αξιολόγηση. Οι ερευνητές θα απαντήσουν σε αυτές τις αξιολογήσεις και η επιτροπή του IODP θα κρίνει αν θα προωθήσει την πρόταση για γεώτρηση στο επόμενο στάδιο. Όπως λέει, «είναι πολύ νωρίς να εικάσουμε πότε θα γίνει η γεώτρηση, εάν γίνει τελικά, αλλά ελπίζουμε ότι θα συμβεί μέσα στα επόμενα χρόνια, εφόσον όντως εγκριθεί η πρόταση μας, κάτι όχι βέβαιο προς το παρόν». Αναφερόμενος στην  πρακτική χρησιμότητα  της γεώτρησης στη Σαντορίνη -πέρα από τη στενά επιστημονική- ο Βρετανός ηφαιστειολόγος τόνισε ότι «η γεώτρηση θα μας επιτρέψει να αποκτήσουμε πολλές νέες γνώσεις για το πώς το ηφαίστειο αλληλεπιδρά με το γειτονικό τεκτονικό περιβάλλον, την ιστορία της ηφαιστειακής δραστηριότητας - ένα θέμα-κλειδί για την πιθανή μελλοντική συμπεριφορά του- καθώς και τους μηχανισμούς των υποθαλάσσιων εκρήξεων». Όσο για το αν υπάρχουν  φόβοι  πως η γεώτρηση μπορεί να αντιμετωπισθεί με καχυποψία ή αντίδραση από την τοπική κοινότητα της Σαντορίνης, η επίκουρη καθηγήτρια του ΕΚΠΑ Παρασκευή Νομικού δήλωσε στο ΑΠΕ-ΜΠΕ ότι «είναι ασφαλώς πιθανό πως μπορεί να προκληθεί κάποια ανησυχία, αν και οι περισσότερες γεωτρήσεις της πρότασης μας θα γίνουν αρκετά έξω από την καλδέρα, στην ανοιχτή θάλασσα. Αλλά και οι δύο προτεινόμενες γεωτρήσεις μέσα στην καλδέρα  δεν θα τρυπήσουν πολύ βαθιά , περίπου ως τα 400 μέτρα, και είναι πολύ απίθανο πράγματι να συναντήσουν μάγμα ή ακόμη και πολύ καυτά πετρώματα. Άλλωστε, οι θαλάσσιες ερευνητικές γεωτρήσεις θα γίνουν εκτός τουριστικής περιόδου κατά τους χειμερινούς μήνες, ενώ αυτές μέσα στην καλδέρα θα είναι σε μικρό βάθος και όχι βαθιές, δηλαδή είναι σαν τις γεωτρήσεις που κάνουμε στην ξηρά για νερό». Όπως διαβεβαιώνει, «ο  στόχος  μας για γεώτρηση μέσα στην καλδέρα είναι να πάρουμε δείγματα από ηφαιστειακούς τόφους, ώστε να καταλάβουμε καλύτερα την εκρηκτική ιστορία της Σαντορίνης. Δεν στοχεύουμε κατά κανένα τρόπο να προσπαθήσουμε να φθάσουμε στο μάγμα που βρίσκεται αποθηκευμένο πολύ βαθύτερα, περίπου στα 4.000 μέτρα. Έτσι κι αλλιώς, ο γεωτρητικός εξοπλισμός μας δεν μπορεί να φθάσει τόσο βαθιά». Ενώ συμπληρώνει: «Συνεπώς, αν αυτό εξηγηθεί καλά στην τοπική κοινότητα,  δεν νομίζω να δημιουργηθεί οποιαδήποτε ανησυχία . Αντίθετα, ελπίζω ότι οι κάτοικοι της Σαντορίνης θα ενδιαφερθούν για τη γεώτρηση και τα επιστημονικά ευρήματα της, ενώ κι εμείς ασφαλώς σχεδιάζουμε να τους συμπεριλάβουμε πλήρως στις ενημερωτικές πρωτοβουλίες μας. Το κλειδί της επιτυχίας σε αυτό το θέμα θα είναι να εξηγήσουμε πολύ καθαρά στον ντόπιο πληθυσμό τους στόχους και τις διαδικασίες της γεώτρησης». Διαβάστε επίσης Το μυστήριο των μπλε μαϊμούδων στις αρχαιοελληνικές τοιχογραφίες αποκωδικοποιείται CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/192108/anazitoyntai-apantiseis-ypothalasseis-geotriseis-gia-na-meletithei-to-ifaisteio-tis-santorinis
environment,www.cnn.gr,Τι σημαίνουν οι πυρκαγιές στην Αλάσκα για την αλλαγή στο κλίμα του πλανήτη; ,"11:26 Σάββατο, 03 Αυγούστου 2019","Newsroom, CNN Greece","Η  Αλάσκα   φλέγεται. Εκτεταμένες  δασικές   περιοχές  στην αρκτική τούτη ζώνη εξακολουθούν για πάνω από ένα μήνα να γίνονται βορά των  πυρκαγιών , που υποβοηθούμενες από τις πρωτοφανείς υψηλές θερμοκρασίες, έχουν κάψει έως τώρα  2 εκατ. εκτάρια. Μία έκταση, δηλαδή, μεγαλύτερη από αυτή που απανθράκωσαν όλες οι πυρκαγιές στην Καλιφόρνια το 2018. Σύμφωνα δε με την Υπηρεσία Επιτήρησης της Ατμόσφαιρας « Κοπέρνικος » (CAMS), από τις φετινές πυρκαγιές στην Αλάσκα εκλύθηκαν εκπομπές CO2 99 εκατ. μετρικών τόνων, κατά τρεις φορές μεγαλύτερες από τις αντίστοιχες από την κατανάλωση υδρογονανθράκων στην αμερικανική αυτή Πολιτεία και κατά 40% περισσότερο από όλες τις φωτιές στην Καλιφόρνια (68 εκατ. μετρικοί τόνοι CO2). Ενώ δε σε σχέση με τα στοιχεία από τις τρεις μεγαλύτερες  καταγεγραμμένες   πυρκαγιές  (2004, 2005 και 2015) οι τωρινές πυρκαγιές στην Αλάσκα έχουν απελευθερώσει 8 φορές περισσότερα τέτοια αέρια. Σύμφωνα με το «Κοπέρνικος» από τον Ιούνιο σε όλες τις πυρκαγιές στον  Αρκτικό Κύκλο  (Σιβηρία, Αλάσκα, Βόρειος Καναδάς) εκλύθηκαν 50 μεγατόνοι διοξειδίου, που ισοδυναμεί με την ετήσια κατανάλωση άνθρακα της Σουηδίας. Όπως γράφει το Αθηναϊκό-Μακεδονικό Πρακτορείο, στις 7 Ιουλίου καταγράφηκαν θερμοκρασίες ρεκόρ  32οC  στην Αλάσκα, παράγοντας που υποβοήθησε την επέκταση των πυρκαγιών, που σύμφωνα με τους ειδικούς θα απανθρακώσουν περισσότερα από 3 εκατ. εκτάρια δάσους. Το  οικοσύστημα  της Αλάσκας ήδη είναι ένα από τα πιο ευάλωτα στην κλιματική αλλαγή, με τις θερμοκρασίες του να αυξάνονται με διπλάσιο ρυθμό από τον παγκόσμιο μέσον όρο. Κατά μήκος και πλάτος της Πολιτείας, οι θερμοκρασίες ρεκόρ και η συνακόλουθη ξηρασία έχουν  στερέψει  πολλά από τα μικροοικοσυστήματά της, διευκολύνοντας την καύση τους. Εξόν από τους άμεσους κινδύνους που αυτές οι φετινές πυρκαγιές στην  Αλάσκα  συνεπάγονται για τις ανθρώπινες ζωές και τις υποδομές στην Πολιτεία (ήδη αρκετές χιλιάδες κατοίκων έχουν εξαναγκασθεί να εκκενώσουν τις περιοχές που ζουν και πολλές ζημιές έχουν καταγραφεί), η «συμβολή» τους στην επιδείνωση της κλιματικής αλλαγής εκτιμάται πως θα είναι ακόμη μεγαλύτερη κι ο αντίκτυπός της θα επηρεάσει τις  μέλλουσες γενιές. Επιπροσθέτως των εκπομπών διοξειδίου που εκλύονται στην ατμόσφαιρα από την καύση των δένδρων και των φυλλωμάτων σε μία πυρκαγιά, ο άνθρακας που  εναποτίθεται  στην επιφάνεια και κάτω από το έδαφος είναι δυνατόν να εκλυθεί ανά πάσα στιγμή. Τα οικοσυστήματα της Αλάσκας έχουν εναποθέσει τεράστιες ποσότητες άνθρακα στο έδαφός τους, υπό τη μορφή μόνιμου πάγου και εδάφους, σε στρώματα που δημιουργήθηκαν επί πολλές  χιλιετηρίδες . Οι πυρκαγιές αποσταθεροποιούν τις εναποθέσεις αυτές άνθρακα, με την ανάφλεξη του εδάφους και την τήξη του μόνιμου πάγου, με αποτέλεσμα να απελευθερώνεται από τις πηγές αυτές επιπλέον διοξείδιο και άλλα αέρια στην ατμόσφαιρα. Τα βόρεια δάση συχνά  αυτοαναφλέγονται , στο πλαίσιο μίας φυσικής διαδικασίας για την ανανέωση του οικοσυστήματος. Μολαταύτα, κατά τα τελευταία χρόνια, οι πυρκαγιές τούτες έχουν γίνει συχνότερες και πιο έντονες, διαταράσσοντας την ιστορική πυρική ισορροπία των οικοσυστημάτων τους. Κοντολογίς  διαπιστώνονται περισσότερες πυρκαγιές, που κατακαίουν ευρύτερες περιοχές. Σε μία εικοσαετία, από το 1980-2000, οι πυρκαγιές στην Αλάσκα κατέκαψαν περίπου 13,9 εκατ. εκτάρια. Στα τελευταία 19 χρόνια, οι πυρκαγιές στην Πολιτεία έχουν απανθρακώσει τη διπλάσια έκταση, δηλ. περίπου 28,1 εκατ. εκτάρια. Η ζωή των κατοίκων απειλείται άμεσα, καθώς εξόν από τις εκκενώσεις μεγάλων περιοχών, ο καπνός μπορεί να δημιουργήσει συνθήκες που ξεπερνούν τα διεθνή επιτρεπτά μεγέθη. Παράλληλα, σε άμεσο κίνδυνο εκτίθενται όσοι  καταπολεμούν  τις πυρκαγιές στα πύρινα μέτωπα. Προκειμένου να αποφύγουμε καταστροφικές συνέπειες στο κλίμα θα πρέπει όχι μόνον να μειώσουμε τις εκπομπές διοξειδίου από όλους τους τομείς της ανθρώπινης δραστηριότητας, αλλά συνάμα να αποτρέψουμε και την έκλυση των υπαρχουσών εναποθέσεών του. Όσο κι εάν οι πυρκαγιές αυτές  αντιπροσωπεύουν  μία ανεξέλεγκτη ευθύνη στη μάχη κατά της κλιματικής αλλαγής, μπορούν ωστόσο να αποτελέσουν και μία καλή ευκαιρία, όσον αφορά την ανάπτυξη νέων τεχνικών για την ανάσχεση της επιδείνωσης των κλιματικών συνθηκών, μέσα από τη διαχείριση των πυρκαγιών (fire management). Μολονότι αυτός ο παράγοντας συχνά παραμελείται, οι  εκτεταμένες   πυρκαγιές  στην Αλάσκα και η διαχείρισή τους, μας υπενθυμίζουν τις ευθύνες μας και την ανάγκη να επαναξιολογήσουμε τη διαχείριση των πυρκαγιών ως μία χρυσή ευκαιρία για δραστική επέμβαση υπέρ της προστασίας της φύσης και του κλίματος.  Διαβάστε επίσης Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/186362/ti-simainoyn-oi-pyrkagies-stin-alaska-gia-tin-allagi-sto-klima-toy-planiti
environment,www.cnn.gr,«Νεκροταφείο» ψαριών η λίμνη Κορώνεια ,"20:02 Σάββατο, 28 Σεπτεμβρίου 2019","Newsroom, CNN Greece","Ανομβρία, διαχειριστικές παραλείψεις ή  υπεράντληση υδάτων  ευθύνονται για την πρόσφατο θάνατο χιλιάδων  ψαριών   στη λίμνη Κορώνεια; Οι εικόνες πριν από λίγες μέρες ήταν συγκλονιστικές με  γριβάδια και πεταλούδες να έχουν εκβραστεί στις όχθες και το νερό να φτάνει μόλις τα 60 με 80 εκατοστά.  σταλούν για εργαστηριακές αναλύσεις στην αρμόδια Κτηνιατρική υπηρεσία. Μ' ένα πλαστικό βαρκάκι, ο 52χρονος Δημήτρης, ο οποίος  ψαρεύει στη Βόλβη  -στην Κορώνεια απαγορεύεται- και διατηρεί ταβέρνα στον Αγ. Βασίλειο, όπου γεννήθηκε και μεγάλωσε, να πλησιάζει και μαζεύει τα δίχτυα του. Το βάθος σ' εκείνο το σημείο είναι μόλις 60 εκατοστά περίπου αλλά όπως λέει ο ίδιος,  «είναι αδύνατο να πλησιάσεις με τα πόδια εξαιτίας της λάσπης στον πυθμένα».  Και ο Δημήτρης γνωρίζει καλά την λίμνη αφού μεγάλωσε δίπλα της και έκανε κάθε Σάββατο στα νερά της, το καθιερωμένο του μπάνιο ελλείψει ντουζιέρας στο σπίτι του. Μέσα στα δίχτυα του, από τις  δεκάδες πεταλούδες που σπαρταρούσαν,  επιλέχθηκαν κάποιες από μέλη του Φορέα Διαχείρισης για να σταλούν για αναλύσεις στην Κτηνιατρική Υπηρεσία και να  εξακριβωθεί η ακριβή αιτία του φαινομένου του μαζικού θανάτου των ψαριών. «Η λίμνη, όπως βλέπετε, έχει ζωή και αν και σε κακή οικολογική κατάσταση, μπόρεσε να υποστηρίξει 9 είδη ιχθυοπανίδας» αναφέρει στο ΑΠΕ-ΜΠΕ ο συντονιστής του Φορέα Ηλίας Τεκίδης ξεκαθαρίζοντας ωστόσο ότι η οικολογική κατάσταση της λίμνης παραμένει «σταθερά κακή, ακόμη και μετά το 2015, οπότε και υλοποιήθηκαν τεχνικά έργα, υπήρξαν σημαντικές βροχοπτώσεις και έτσι αυξήθηκε η ποσότητα του νερού οδηγώντας σε βελτίωση του αριθμού της ιχθυοπανίδας και της ορνιθοπανίδας». «Δηλαδή είδαμε μια βελτίωση από το 2015 και μετά, χωρίς να σημαίνει όμως ότι είχε λυθεί το πρόβλημα και ότι η οικολογική κατάσταση της λίμνης ήταν καλή,  απλά ήταν συγκριτικά καλύτερη σε σχέση με τα προηγούμενα χρόνια » λέει ο κ. Τεκίδης. Σημαντικό ρόλο στην ποσότητα νερού της Κορώνειας, παίζει σύμφωνα με τον ίδιο, το υδατικό ισοζύγιο, το οποίο είναι αρνητικό, ιδίως μετά τη μείωση των βροχοπτώσεων και τις καταναλώσεις νερού στην περιοχή από τις περίπου 1.500 γεωτρήσεις για αρδευτικούς σκοπούς. «Σταδιακά αυτό προκαλεί κι άλλες αντιδράσεις στην ήδη κακή οικολογική της κατάσταση,  αυξάνονται οι μικροοργανισμοί και η αγωγιμότητα, μειώνεται το οξυγόνο και είναι επόμενο κάποια στιγμή να έχουμε και το φαινόμενο της μαζικής θανής », σημειώνει ο κ. Τεκίδης. Πώς μπορεί λοιπόν να αντιστραφεί η κατάσταση για την Κορώνεια; Για τον κ. Τεκίδη, η πολυδιάσπαση αρμοδιοτήτων διαφόρων φορέων που εμπλέκονται στην προστασία της Κορώνειας, έχει ως αποτέλεσμα να μην υπάρχει καλός συντονισμός για την άμεση λήψη αποφάσεων που αφορούν τη σωτηρία της. «Λείπει δηλαδή ένας καλύτερος συντονισμός κεντρικά και ίσως σε επίπεδο υπουργείου ώστε να δούμε πώς θα λαμβάνονται πιο άμεσα αποφάσεις και για τη λειτουργία των έργων και για τα διαχειριστικά μέτρα που πρέπει να λαμβάνονται» καταλήγει. Όταν η λίμνη το 2003 απέκτησε νερό, ξεκίνησε ανελλιπώς έρευνα με δειγματοληψίες, από ομάδα του Αριστοτελείου Πανεπιστημίου Θεσσαλονίκης με επικεφαλής την καθηγήτρια Υδροβοτανικής - Υδροοικολογίας στο Τμήμα Βιολογίας του ΑΠΘ, Μαρία Μουστάκα. Η ερευνητική ομάδα αποτελείται από την αναπληρώτρια καθηγήτρια Βιολογίας Ε. Μιχαλούδη, υποψήφιους διδάκτορες και μεταδιδάκτορες, ενώ συνεργάζεται και με τις ομάδες των Α. Μαζάρη, αναπληρωτή καθηγητή στο Τμήμα Βιολογίας για τα οικολογικά μοντέλα και τις ψηφιακές απεικονίσεις, Κ. Κορμά, καθηγητή στο πανεπιστήμιο Θεσσαλίας για μοριακές αναλύσεις και μικροβίωμα και Α. Κυπαρίσση, αναπληρωτή καθηγητή στο πανεπιστήμιο Θεσσαλίας για δορυφορικές απεικονίσεις και δορυφορικούς δείκτες. «Η δική μας γνώμη είναι ότι ευθύνεται  η κακή οικολογική ποιότητα του νερού και η κατάρρευση του τροφικού πλέγματος από τη βάση του, δηλαδή από το φυτοπλαγκτό.  Ειδικότερα προκύπτει ότι οι κρίσιμες οικολογικές διεργασίες στο τροφικό πλέγμα για τις αποκαλυπτικές εικόνες του μαζικού θανάτου των ψαριών ξεκίνησαν τον Μάιο, όταν η ανομβρία δεν ήταν παρατεταμένη και οι θερμοκρασίες δεν ήταν ιδιαίτερα υψηλές. Έτσι οδηγήθηκε η λίμνη σε ετερότροφη κατάσταση τον Ιούνιο και καθοριστικά τον Ιούλιο οπότε κατανάλωνε περισσότερο οξυγόνο από την τροφοδοσία του από την ατμόσφαιρα όταν ταυτόχρονα η φωτοσυνθετική παραγωγή οξυγόνου ήταν αμελητέα και η πρόσληψη μειωμένη. Ο καθοριστικός ενδιάμεσος κρίκος στο τροφικό πλέγμα, ο ζωοπλαγκτικός οργανισμός Daphnia magna από διαφανής  έγινε κόκκινος από την υψηλή περιεκτικότητα σε αιμοσφαιρίνη λόγω υποξίας προσδίδοντας στο επιφανειακό νερό της λίμνης έναν ιδιαίτερο ερυθρό χρωματισμό », σημειώνει η κ. Μουστάκα. Μάλιστα, επισημαίνει ότι δύο μήνες προτού διαπιστωθεί η μαζική θανή των ψαριών, «τουλάχιστον για τον Ιούλιο μήνα δηλαδή, έχουμε σύνολο βιολογικών στοιχείων και διεργασιών (από μικροσκοπικές αναλύσεις, μακροσκοπικές και δορυφορικές) που δείχνουν σημαντική απώλεια των πληθυσμών των ψαριών λόγω κατάρρευσης του τροφικού πλέγματος από τη βάση του, δηλαδή το φυτοπλαγκτό». Όπως ξεκαθαρίζει η καθηγήτρια Βιολογίας, «η Κορώνεια είναι ένα μεταβαλλόμενο υδάτινο σύστημα ως προς την ποσότητα και ποιότητα του νερού και τους οργανισμούς της, με ένα λιγότερο μεταβαλλόμενο χαρακτηριστικό, τον επιβαρημένο πυθμένα της, που διατηρεί την οικολογική μνήμη (μικροοργανισμοί που έδωσαν οικολογικές καταστροφές)». «Στο πέρασμα του χρόνου και με μεταβαλλόμενες τις υδρολογικές συνθήκες προσπαθεί από μόνη της να αυτό-οργανωθεί, να ""επιβιώσει"" δηλαδή. Ναι, φυσικά, βρίθει από ζωή και προπαντός είναι ένας βιολογικός αντιδραστήρας μικροοργανισμών. Όμως,  βρίσκεται σε ένα «πρωτόγονο» στάδιο αυτο-οργάνωσης που αποδεικνύεται από την ετερότροφη φάση της », τονίζει. Για την ερευνητική ομάδα της κ. Μουστάκα, « ήταν προδιαγεγραμμένο ότι τα πολυδάπανα έργα δεν θα ήταν αποτελεσματικά  και ότι η οικολογική ποιότητα του νερού θα ήταν κακή ακόμη και εάν η ποσότητα του νερού και η στάθμη παρέμειναν σταθερά ανεξαρτήτως καιρικών συνθηκών, εκτός και εάν «οδηγούσαμε» σε οικολογική καταστροφή την Βόλβη με αμφίδρομη λειτουργία της ενωτικής τάφρου (δηλαδή ξέπλυμα της Κορώνειας στη γειτονική Βόλβη)». « Ο πυθμένας της λίμνης τροφοδοτεί το νερό με όλους τους επιβλαβείς μικροοργανισμούς του παρελθόντος, προπαντός όταν ""προκαλείται"" . Η δική μας πρόταση είναι να μην απαξιώνεται η επιστημονική γνώση και στις αποφάσεις να λαμβάνονται υπόψη όλα τα επιστημονικά δεδομένα με κάποιον συντελεστή βαρύτητας, με βάση το δημοσιευμένο έργο των ειδικών ανά αντικείμενο σε έγκριτα διεθνή επιστημονικά περιοδικά» διευκρινίζει. «Οφείλουμε σήμερα», προσθέτει, «με βάση τα επιστημονικά δεδομένα να προσδιοριστεί ο τελικός στόχος μιας βιώσιμης αποκατάστασης της Κορώνειας, δηλαδή τι είδους λίμνη μπορεί να στηρίξει στο μέλλον η λεκάνη απορροής της και πάνω σε ποιον πυθμένα, με εφαρμογή, φυσικά, των αναγκαίων αγροπεριβαλλοντικών μέτρων/λύσεων». Οι Οικολόγοι ήταν πάντα στο «πλευρό» της λίμνης,  με συνεχείς παρεμβάσεις στην Ελλάδα αλλά και στην Κομισιόν, ενώ με πρωτοβουλία της Οικολογίας - Αλληλεγγύης, ο πρώην Νομάρχης Θεσσαλονίκης  Παναγιώτης Ψωμιάδης  είχε παραπεμφθεί σε δίκη και είχε καταδικαστεί, σε δευτεροβάθμιο βαθμό, για παράβαση καθήκοντος για την Κορώνεια, σε  ποινή φυλάκισης 11 μηνών, με αναστολή. Όπως υπενθυμίζει στο ΑΠΕ-ΜΠΕ ο πρώην ευρωβουλευτής και νυν δημοτικός σύμβουλος Θεσσαλονίκης της Οικολογίας-Αλληλεγγύης, Μιχάλης Τρεμόπουλος, «μετά τον μαζικό θάνατο των ψαριών το 2007, προσφύγαμε στον εισαγγελέα και στους Επιθεωρητές Ελεγκτές Δημόσιας Διοίκησης, που στην Έκθεση τους επιβεβαίωσαν ότι οι αρμόδιες υπηρεσίες της Νομαρχίας εκτέλεσαν πλημμελώς τα καθήκοντα τους, μη προβαίνοντας σε εκτεταμένους ελέγχους και μη επιβάλλοντας τα αντίστοιχα προβλεπόμενα διοικητικά μέτρα, πρόστιμα κτλ». «Ο Παναγιώτης Ψωμιάδης καταδικάστηκε γιατί δεν συγκρότησε ποτέ τα προβλεπόμενα Κλιμάκια Ελέγχου Ποιότητας Περιβάλλοντος (ΚΕΠΠΕ), καθυστέρησε σημαντικά την επιβολή των προστίμων τα οποία εισηγήθηκαν οι Επιθεωρητές Περιβάλλοντος μετά τη διενέργεια των ελέγχων τους στις βιομηχανίες και μείωσε αυθαίρετα τα πρόστιμα κατά δεκάδες χιλιάδες ευρώ. Δεν έχει αντιμετωπιστεί ουσιαστικά κανένα από τα αίτια της υποβάθμισης της λίμνης και όλοι έδειξαν μια απίστευτη ανικανότητα στη διαχείριση του ζητήματος», λέει. Τι είναι όμως αυτό που κάνει τη σωτηρία της Κορώνειας τόσο δύσκολη υπόθεση; Για τον κ. Τρεμόπουλο, «στη λίμνη συντελείται ένα  πολιτικό και οικολογικό έγκλημα, με κύριο υπεύθυνο το αναπτυξιακό μοντέλο που ακολούθησε μεταπολεμικά η χώρα». «Η μεταπολιτευτική κυβέρνηση της ΝΔ έφερε στη λίμνη τις βιομηχανίες και η διακυβέρνηση του ΠΑΣΟΚ μετά το 1981 συνέχισε την ίδια πολιτική, κεντρικά και τοπικά, ευνοώντας την επέκταση και την νομιμοποίησή τους αλλά και την περιβαλλοντική ασυδοσία. Το υδροβόρο γεωργικό μοντέλο και η ανοχή στις  παράνομες γεωτρήσεις εξόντωσε τη λίμνη ενώ κάποιοι έσπευδαν να καταλάβουν τις αποκαλυπτόμενες εκτάσεις για να τις καλλιεργήσουν », τονίζει.  Όσο για τα εκατομμύρια που ξοδεύτηκαν για τη διάσωση της λίμνης που εδώ και δεκαετίες «αργοπεθαίνει», ο κ. Τρεμόπουλος τονίζει ότι «τα χρήματα του 1ου master plan φαγώθηκαν σε συνέδρια, δημόσιες σχέσεις και δήθεν ευαισθητοποίηση ενώ ήταν λανθασμένη η ίδια η βάση του, που πρόβλεπε να φέρουν νερό από τον Αλιάκμονα». «Το 2ο master plan ήταν καλύτερο αλλά με σημαντικά λάθη. Υποτίθεται ότι έκαναν ένα πολυδάπανο έργο, με βαθιά ενδιαιτήματα για τα ψάρια, όπου θα κατέφευγαν, αν μειωνόταν η στάθμη του νερού της λίμνης. Και μετά το μετέτρεψαν σε χωματουργικό, ελπίζοντας ότι η περιφερειακή τάφρος θα έσωζε την κατάσταση. Αντίθετα, συμβάλλουν στην ταχύτερη επαναφορά των επιβλαβών μικροοργανισμών από τον πυθμένα στο νερό. Και η πρόβλεψη ότι θα διατηρείται καλή η ποσότητα του νερού και η ποιότητα ανεξαρτήτως καιρικών συνθηκών, δεν ισχύει πλέον. Δεν ισχύει, λοιπόν, το ότι βελτιώθηκε η υδρολογική κατάσταση της Κορώνειας, όπως έλεγε και η διοίκηση Ψωμιάδη και η κυβέρνηση ΣΥΡΙΖΑ-ΑΝΕΛ. Η λίμνη είναι βαριά άρρωστη και τοξική χρόνια τώρα. Ας μην τη χάσουμε εντελώς. Σύμφωνα, όμως, με τα δεδομένα του master plan, με την αμφίδρομη ενωτική τάφρο, που σήμερα οι προσχώσεις έχουν ανυψώσει τη στάθμη της κοίτης, υποτίθεται ότι τα νερά της Κορώνειας θα υπερχείλιζαν στη Βόλβη, με κίνδυνο να καταστραφεί και αυτή. Άρα θα πρέπει να αναζητηθεί άλλη λύση, που να έχει να κάνει με την εξυγίανση του πυθμένα της Κορώνειας», σημειώνει. Την Τρίτη 1 Οκτωβρίου ο Γενικός Γραμματέας Φυσικού Περιβάλλοντος και Υδάτων Κωνσταντίνος Αραβώσης, σε συνεργασία με το Υπουργείο Εσωτερικών- Τομέα Μακεδονίας & Θράκης, συγκαλεί ευρεία σύσκεψη με θέμα την αποκατάσταση της Λίμνης Κορώνειας. Στη σύσκεψη θα συμμετάσχουν εκπρόσωποι των αρμόδιων υπουργείων, της τοπικής αυτοδιοίκησης και επιστημονικών φορέων, προκειμένου να ληφθούν άμεσα τα απαραίτητα μέτρα, τα οποία θα συμβάλλουν αποφασιστικά στην αντιμετώπιση των χρόνιων προβλημάτων της λίμνης. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/192157/nekrotafeio-psarion-i-limni-koroneia
environment,www.cnn.gr,Μυστήριο φαινόμενο στις ακτές της Ισλανδίας: 50 φάλαινες ξεβράστηκαν στη στεριά ,"20:00 Σάββατο, 03 Αυγούστου 2019","Newsroom, CNN Greece","Περίπου 50 ραμφοφάλαινες, ή φάλαινες-πιλότοι εκβράσθηκαν την Παρασκευή στις ακτές της νοτίου  Ισλανδίας , με περίπου  20 εξ αυτών τελικά να εκπνέουν,  σύμφωνα με τις αρχές, ένα φαινόμενο που εξακολουθεί να  παραμένει μυστήριο,  αφού καταγράφηκε κι αντίστοιχο συμβάν προ δύο εβδομάδων με άλλα 52 κήτη στα δυτικά της νησιωτικής χώρας. Οι ραμφοφάλαινες ανακαλύφθηκαν το βράδυ της Παρασκευής στην περιοχή Γκάρντουρ, σε απόσταση 50 χλμ από την πρωτεύουσα Ρέικιαβικ. Σύμφωνα με τα τοπικά μέσα, οι περίοικοι αμέσως μετά τον εντοπισμό τους κατέβαλαν απεγνωσμένες προσπάθειες να  σύρουν τις φάλαινες πίσω στη θάλασσα,  προτού ακόμη καταφθάσουν οι υπηρεσίες αρωγής, ή να τις κρατήσουν εν ζωή. Το είδος αυτό απαντάται σε όλον τον Ατλαντικό και εκτιμάται ότι ο πληθυσμός του ανέρχεται σε 600 με 800.000 κήτη. «Περίπου 90 εθελοντές εργάσθηκαν όλη τη νύκτα για να κρατήσουν υγρά τα ζώα», δήλωσε στο Γαλλικό Πρακτορείο ο Νταβίντ Μαρ Μπιάρνασον, εκπρόσωπος της Ισλανδικής Υπηρεσίας Έρευνας και Διάσωσης. Περί τις 11.00 (ώρα Ελλάδος) τα τελευταία κήτη που διασώθηκαν τελικά μπόρεσαν να μετακινηθούν στα ανοικτά. «Χρειάσθηκε να περιμένουμε την πλημμυρίδα προκειμένου να τα οδηγήσουμε στα ανοικτά», τόνισε ο Μπιάναρσον. Οι φάλαινες γίνοντα ι ιδιαίτερα ευάλωτες όσο πλησιάζουν τις ακτές,  κυνηγώντας τα θηράματά τους, καθώς εκεί τα νερά είναι ρηχά και παγιδεύονται. Ο λόγος που εκβράζονται στα ρηχά σε τόσο μεγάλους αριθμούς παραμένει άγνωστος ακόμη. Ορισμένες θεωρίες θέλουν να  παρασύρονται από τις παρεμβολές στα μαγνητικά πεδία,  που αισθάνονται με τα εσωτερικά τους αισθητηριακά όργανα, ενώ άλλες το αποδίδουν στον κεντρικό ρόλο που διαδραματίζει ο επικεφαλής οδηγός του κοπαδιού, τον οποίο τα υπόλοιπα μέλη της ομάδας ακολουθούν «ό,τι κι εάν γίνει, όπου κι εάν κατευθυνθεί», όπως είχε εξηγήσει ο Γκίσλι Βίκινγκσον, του Ινστιτούτου Θαλάσσιων Ερευνών του Ρέικιαβικ, μετά το αντίστοιχο περιστατικό της 18ης Ιουλίου. Δείτε το βίντεο: Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/186408/mystirio-fainomeno-stis-aktes-tis-islandias-50-falaines-xevrastikan-sti-steria
environment,www.cnn.gr,Γιατί στο Κεντάκι «χτυπούν» με ρεύμα κοπάδια κυπρίνων,"09:20 Δευτέρα, 05 Αυγούστου 2019","Newsroom, CNN Greece","Με  ειδικά σκάφη  αντιμετωπίζουν το  πρόβλημα του υπερπληθυσμού  των κυπρίνων που εισβάλουν στην Αμερική από την Ασία, οι Αρχές στο  Κεντάκι . Συγκεκριμένα, χρησιμοποιούνται πλοιάρια που…  ηλεκτρίζουν το νερό  ώστε να αναισθητοποιήσουν τους κυπρίνους. Στην μέθοδο αυτή προχώρησε το Τμήμα Αλιείας και Άγριας Ζωής. Τα ψάρια  τινάζονται από το ρεύμα  και επιπλέουν στην επιφάνεια. Έπειτα συλλέγονται και υποβάλλονται σε μετρήσεις, όπως αναφέρεται στο δημοσίευμα του CNNi. Βίντεο που είδε το «φως» της δημοσιότητας δείχνει  αμέτρητα ψάρια να πηδούν πάνω από το νερό  μετά το ηλεκτρικό ρεύμα που τα διαπερνάει μέσω του νερού στο φράγμα Μπάρκλεϊ. Η  αναισθητοποίηση  των ψαριών με ηλεκτρική ενέργεια είναι μία κοινή πρακτική όταν πρόκειται για καταμέτρηση πληθυσμού ή παρακολούθηση ενός είδους, σύμφωνα με όσα εξηγούν οι αρμόδιοι. Φυσικά η μέθοδος αυτή  δεν σκοτώνει  τα ψάρια. Τους προκαλεί ωστόσο ένα προσωρινό σοκ, ώστε να μπορούν οι ειδικοί να τα μετρήσουν και να τα πιάσουν ευκολότερα. «Το κάνουμε για να δώσουμε στους ανθρώπους μία ιδέα για τον αριθμό των ψαριών, τον οποίο έχουμε να αντιμετωπίσουμε κάτω από το φράγμα. Συλλέγουμε και προσπαθούμε να τα διανείμουμε σε αγοραστές» δήλωσε ο Ron Brooks, διευθυντής του τμήματος Αλιείας.  Οι ασιατικοί κυπρίνοι είναι χωροκατακτητικά ψάρια που  εισήχθησαν στις ΗΠΑ  από τους εκτροφείς τη δεκαετία του ’70. Από τότε έχουν «κατακτήσει» τις πλωτές οδούς κατά μήκος της λεκάνης απορροής του Μισισιπή και των ποταμών του Ιλινόι και του Μισούρι. Οι πληθυσμοί των κυπρίνων μάλιστα,  αυξάνονται με γρήγορους ρυθμούς  και η τροφή που καταναλώνουν μειώνει την ποσότητα φαγητού για τα υπόλοιπα ψάρια. Τα τέσσερα είδη κυπρίνων προέρχονται από την Ασία και ζυγίζουν κατά μέσο όρο 8 έως 10 κιλά. Το είδος είναι  ευαίσθητο στον θόρυβο , οπότε όταν ένας κινητήρας βάρκας διαταράσσει το νερό, τα ψάρια βγαίνουν πάνω από την επιφάνεια. Ο  ασημένιος  κυπρίνος μπορεί να πηδήσει μέχρι και τρία μέτρα. Kentucky is using 'shocking' boats to show just how bad its Asian carp problem is By Christina Zdanowicz, CNNi Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/186521/giati-sto-kentaki-xtypoyn-me-reyma-kopadia-kyprinon
environment,www.cnn.gr,«Ο Ηρακλής ο απρόσμενος»: Ανακαλύφθηκε ο μεγαλύτερος παπαγάλος που έζησε ποτέ ,"11:20 Πέμπτη, 08 Αυγούστου 2019","Newsroom, CNN Greece","Το  απολίθωμα  του  μεγαλύτερου  παπαγάλου  που έζησε ποτέ  στον πλανήτη μας ανακάλυψαν παλαιοντολόγοι στη νότια  Νέα Ζηλανδία . Εκτιμάται ότι είχε  ύψος σχεδόν ένα μέτρο  και ζύγιζε περίπου επτά κιλά, έχοντας  υπερδιπλάσιο βάρος  από τον σήμερα γνωστό παπαγάλο «κακάπο». Οι επιστήμονες, με επικεφαλής τον καθηγητή Τρέβορ Γουόρθι του Πανεπιστημίου Φλίντερς της Αυστραλίας, που έκαναν τη σχετική δημοσίευση στο περιοδικό βιολογίας «Biology Letters» της Βασιλικής Εταιρείας επιστημών της Βρετανίας, σύμφωνα με τις βρετανικές Guardian και Telegraph και το Science, ονόμασαν τον παπαγάλο « Ηρακλής ο απρόσμενος » (Heracles inexpectatus) λόγω του απρόσμενα μεγάλου μεγέθους του. Αρχικά, οι ερευνητές νόμιζαν ότι έχουν να κάνουν με κάποιο είδος γιγάντιου αρχαίου αετού, καθώς δεν μπορούσαν να φανταστούν ότι κάποτε υπήρξε τόσο μεγάλος παπαγάλος. Το απολίθωμα βρέθηκε στο Κεντρικό Οτάγκο και χρονολογείται προ περίπου  19 εκατομμυρίων ετών . Αν και σήμερα η περιοχή είναι πολύ κρύα και γνωστή ως μέρος για σκι, όταν ζούσε ο «Ηρακλής» το κλίμα θα ήταν υποτροπικό.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Είναι πιθανό ότι εξαιτίας του βάρους του ο «Ηρακλής»  δυσκολευόταν ή και αδυνατούσε να πετάξει . Η διατροφή του είναι άγνωστη. Μολονότι σήμερα οι περισσότεροι παπαγάλοι είναι φυτοφάγοι, δεν αποκλείεται ο «Ηρακλής» -που διέθετε ένα τεράστιο φονικό ράμφος- να ήταν επίσης σαρκοφάγος, καθώς ακόμη και σήμερα ορισμένοι νεοζηλανδικοί παπαγάλοι τρώνε θαλασσοπούλια. Επίσης, ίσως ήταν « κανίβαλος », επιτιθέμενος σε άλλους παπαγάλους του είδους του για να τους φάει. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/186757/o-hraklis-o-aprosmenos-anakalyfthike-o-megalyteros-papagalos-poy-ezise-pote
environment,www.cnn.gr,Θλιβερή ανακάλυψη: Εντοπίστηκαν για πρώτη φορά μικροπλαστικά στα χιόνια της Αρκτικής και των Άλπεων ,"10:35 Πέμπτη, 15 Αυγούστου 2019","Newsroom, CNN Greece","Σωματίδια πλαστικού ( μικροπλαστικά ) ανακαλύφθηκαν -και μάλιστα σε μεγάλες ποσότητες- στο  αρκτικό   χιόνι  για πρώτη φορά, μια απόδειξη ότι ο άνεμος τα παρασέρνει ακόμη και στα πιο απομακρυσμένα μέρη της Γης. Τα τελευταία χρόνια  μικροσκοπικά πλαστικά έχουν βρεθεί στους βυθούς των ωκεανών,  αλλά τώρα ανακαλύπτονται επίσης στα παρθένα χιόνια της  Αρκτικής   και στα βουνά των  Άλπεων . Οι ερευνητές, με επικεφαλής τη  Μέλανι Μπέργκμαν  του γερμανικού Ινστιτούτου Πολικής και Θαλάσσιας Έρευνας Άλφρεντ Βέγκενερ, που έκαναν τη σχετική δημοσίευση στο περιοδικό ""Science Advances"", σύμφωνα με τη «Γκάρντιαν» και το «New Scientist», ανέλυσαν δείγματα χιονιού από διάφορα μέρη, από τις Γερμανικές και τις  Ελβετικές Άλπεις  ως την  Αρκτική , όπως στη νορβηγική νήσο Σβάλμπαρντ βόρεια του αρκτικού κύκλου. Παντού βρήκαν  μικροπλαστικά  με μέγεθος περίπου όσο οι  κόκκοι  της γύρης και της σκόνης (π.χ. από τη Σαχάρα), τους οποίους επίσης παρασέρνουν οι άνεμοι. «Είναι ολοφάνερο ότι η πλειονότητα αυτών των μικροπλαστικών στο χιόνι έρχεται από τον αέρα», δήλωσε η Μπέργκμαν και τόνισε ότι η ανακάλυψη εγείρει ξανά το ερώτημα πόσο πολύ πλαστικό εισπνέουν οι άνθρωποι και πώς αυτό επηρεάζει την υγεία τους.  10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: Οι ερευνητές βρήκαν στους  επιπλέοντες   πάγους  του αρκτικού ωκεανού μεταξύ Γροιλανδίας και Σβάλμπαρντ μια μέση ποσότητα 1.760 μικροπλαστικών σωματιδίων ανά λίτρο. Πολύ περισσότερα  -24.600 ανά λίτρο κατά μέσο όρο- βρέθηκαν στην ηπειρωτική Ευρώπη. Πολλοί τόνοι πλαστικών καταλήγουν στο περιβάλλον κάθε χρόνο και  διασπώνται  σε μεγαλύτερα ή μικρότερα κομμάτια. Τον Ιούνιο μια άλλη μελέτη είχε εκτιμήσει ότι οι άνθρωποι τρώνε τουλάχιστον 50.000 μικροπλαστικά σωματίδια κάθε χρόνο.  Τα σωματίδια αυτά μπορεί να μεταφέρουν τοξικά χημικά και  παθογόνα   μικρόβια . Οι ερευνητές βρήκαν ότι όσο μικρότερο είναι το μέγεθος των μικροπλαστικών, τόσο μεγαλύτερος είναι ο  αριθμός  τους. Επειδή τα επιστημονικά όργανα τους δεν μπορούσαν να ανιχνεύσουν σωματίδια μικρότερα των 11 μικρομέτρων (εκατομμυριοστών του μέτρου), εκτιμούν ότι, όπως είπε η  Μπέργκμαν , «υπάρχουν πολύ περισσότερα σωματίδια μικρού μεγέθους πέρα από το όριο ανίχνευσης. Η ανησυχία με αυτά τα μικρότερα σωματίδια είναι ότι μπορούν να απορροφηθούν από μια μεγαλύτερη γκάμα οργανισμών και, αν μάλιστα φθάνουν στη νανοκλίμακα (σ.σ. δισεκατομμυριοστά του μέτρου), τότε μπορούν να διαπερνούν τις μεμβράνες των κυττάρων και να διεισδύουν στα όργανα του σώματος πολύ πιο εύκολα από ό,τι τα μεγαλύτερα σωματίδια».  Τα συχνότερα μικροπλαστικά, σύμφωνα με τη  νέα   μελέτη , είναι αυτά από  πολυμερή  που χρησιμοποιούνται κυρίως ως προστατευτικές στρώσεις σε οχήματα, κτίρια και πλοία. Ακολουθούν τα σωματίδια από  ελαστικά , πολυαιθυλένιο και πολυαμίδια, συμπεριλαμβανομένου του νάϊλον. Μια πρόσφατη έρευνα, που δημοσιεύθηκε τον  Απρίλιο , βρήκε σημαντικές ποσότητες μικροπλαστικών να πέφτουν από τον αέρα στα Πυρηναία όρη. Μια άλλη μελέτη είχε βρει ότι «βρέχει» μικροπλαστικά στα Βραχώδη Όρη στις ΗΠΑ, αλλά και στην Κίνα.  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187590/thliveri-anakalypsi-entopistikan-gia-proti-fora-mikroplastika-sta-xionia-tis-arktikis-kai-ton-alpeon
environment,www.cnn.gr,Η μαζική δενδροφύτευση «φράγμα» στην κλιματική αλλαγή,"16:10 Παρασκευή, 09 Αυγούστου 2019","Newsroom, CNN Greece","Μια  μαζική φύτευση και αποκατάσταση  δέντρων  σε όλο τον κόσμο, η οποία θα αυξήσει τον αριθμό τους σχεδόν κατά το ένα τρίτο σε σχέση με σήμερα - πράγμα που σημαίνει έως ένα τρισεκατομμύριο έξτρα δέντρα- θα αποτελέσει τον πιο  αποτελεσματικό  και  οικονομικό τρόπο  για να «φρενάρει» η ανθρωπότητα την  κλιματική αλλαγή  και να κερδίσει πολύτιμο χρόνο, εωσότου βρει άλλες λύσεις για να περιορίσει δραστικά την εκπομπή «αερίων του θερμοκηπίου». Αυτό υποστηρίζει μια  νέα επιστημονική μελέτη , αν και άλλοι επιστήμονες εμφανίσθηκαν σκεπτικιστές κατά πόσο μια τέτοια πρόταση είναι ρεαλιστική και όντως αποτελεσματική, κάνοντας λόγο για κάτι « πολύ καλό, για να είναι αληθινό ». Οι ερευνητές του Ελβετικού Ομοσπονδιακού Ινστιτούτου Τεχνολογίας της Ζυρίχης (ΕΤΗ), με επικεφαλής τον Ζαν-Φρανσουά Μπαστέν, που ανέλυσαν δορυφορικές παρατηρήσεις για περίπου  78.000 δάση  και έκαναν τη σχετική δημοσίευση στο περιοδικό «Science», υπολόγισαν πόσα πρόσθετα δέντρα μπορεί να υποστηρίξει ο πλανήτης και ο αριθμός αυτός είναι πολύ μεγαλύτερος από προηγούμενες εκτιμήσεις. Η μελέτη εκτιμά ότι είναι δυνατό να φυτευτεί ανά τη Γη μια έκταση δέντρων της τάξης ων εννέα δισεκατομμυρίων στρεμμάτων, δηλαδή περίπου όση είναι η έκταση των ΗΠΑ. Αν αυτό συνέβαινε, τότε  τα νέα δέντρα θα απορροφούσαν μια ποσότητα περίπου 205 γιγατόνων  διοξειδίου του άνθρακα , που δεν θα κατέληγε στην ατμόσφαιρα (επιφέροντας μείωση κατά 25% των συνολικών εκπομπών) και έτσι θα συγκρατιόταν η άνοδος της θερμοκρασίας. Οι ερευνητές υποστηρίζουν ότι μια εκτεταμένη παγκόσμια δενδροφύτευση θα μπορούσε να οδηγήσει στη μείωση έως κατά τα δύο τρίτα των ανθρωπογενών εκπομπών άνθρακα. Είναι γνωστό ότι τα δέντρα απορροφούν ατμοσφαιρικό διοξείδιο και συμβάλλουν στη μάχη κατά της κλιματικής αλλαγής. Η Διακυβερνητική Επιτροπή του ΟΗΕ για την Κλιματική Αλλαγή (IPCC) έχει πει ότι αν ο κόσμος θέλει να περιορίσει την άνοδο της θερμοκρασίας στον ενάμισι βαθμό Κελσίου έως το 2050, σε σχέση με τα προβιομηχανικά επίπεδα, τότε χρειάζονται άλλα 10 δισεκατομμύρια στρέμματα δασοκάλυψης. Το πρόβλημα ήταν ότι επικρατούσε αβεβαιότητα μέχρι τώρα για το πόσα δέντρα ακόμη μπορεί να «σηκώσει» ο πλανήτης. Η νέα μελέτη μεταφέρει το  αισιόδοξο μήνυμα  ότι-αν υπάρχει βούληση- είναι εφικτή η μαζική δενδροφύτευση και μάλιστα επισημαίνει σε ποια σημεία θα ήταν πιο χρήσιμο να φυτευτούν τα δέντρα κατά της κλιματικής αλλαγής. Οι ερευνητές εντόπισαν  έξι χώρες  όπου θα έπρεπε να φυτευτούν τα περισσότερα δέντρα: Ρωσία (1.510 εκατομμύρια στρέμματα), ΗΠΑ (1.030 εκατ.), Καναδάς (780 εκατ.), Βραζιλία (500 εκατ.) και Κίνα (400 εκατ. στρέμματα). Επειδή θα χρειασθούν  50 έως 100 χρόνια  εωσότου τα νέα δέντρα μεγαλώσουν και ωριμάσουν αρκετά για να απορροφήσουν άνθρακα στο μέγιστο δυνατό βαθμό, οι επιστήμονες προτείνουν το φύτεμα να ξεκινήσει άμεσα, αλλά και να προστατευθούν πιο αποτελεσματικά τα δάση που ήδη υπάρχουν. «Η δενδροφύτευση  είναι μια λύση  για την κλιματική αλλαγή που δεν απαιτεί από τον πρόεδρο Τραμπ να αρχίσει άμεσα να πιστεύει στην κλιματική αλλαγή ή από τους επιστήμονες να βρουν νέες τεχνολογικές λύσεις για αφαίρεση του διοξειδίου του άνθρακα από την ατμόσφαιρα.  Είναι ήδη διαθέσιμη λύση και η πιο φθηνή », δήλωσε ο βασικός ερευνητής, καθηγητής Τόμας Κράουδερ του ΕΤΗ. Ο ίδιος υπολόγισε ότι σήμερα υπάρχουν περίπου τρία τρισεκατομμύρια δέντρα στον κόσμο, σχεδόν τα μισά από όσα υπήρχαν πριν την εμφάνιση του ανθρώπινου πολιτισμού. Εκτιμά επίσης ότι κάθε χρόνο υπάρχει μια  καθαρή απώλεια περίπου δέκα δισεκατομμυρίων δέντρων , σύμφωνα με τη Guardian. Όμως ο σκεπτικιστής καθηγητής Σάιμον Λιούις του Πανεπιστημιακού Κολλεγίου του Λονδίνου (UCL) εξέφρασε  αμφιβολίες , σύμφωνα με το BBC, κατά πόσο «η δενδροφύτευση 900 εκατομμυρίων εκταρίων (σ.σ. εννέα δισεκατομμυρίων στρεμμάτων) μπορεί όντως να αποθηκεύσει 205 δισεκατομμύρια τόνους άνθρακα, μια πολύ υψηλή εκτίμηση που δεν υποστηρίζεται από προηγούμενες μελέτες ή κλιματικά μοντέλα». «Το φύτεμα δέντρων που θα απορροφήσουν έως τα δύο τρίτα των ανθρωπογενών εκπομπών άνθρακα, ακούγεται πολύ καλό για να είναι αληθινό. Πιθανότατα ακριβώς επειδή είναι  πολύ καλό  για να είναι αληθινό», σχολίασε ο καθηγητής Μάρτιν Λούκατς του Πανεπιστημίου του Ρέντινγκ. «Η αποκατάσταση των δέντρων απέχει πάρα πολύ από το να αποτελεί την καλύτερη δυνατή λύση που είναι διαθέσιμη για την κλιματική αλλαγή», πρόσθεσε ο καθηγητής Μάιλς Άλεν του Πανεπιστημίου της Οξφόρδης. Σε κάθε περίπτωση, η μελέτη δεν λέει  πώς θα χρηματοδοτηθεί  και πώς θα υλοποιηθεί η μαζική δενδροφύτευση. Οι ίδιοι οι ερευνητές υπολόγισαν σε 300 δισεκατομμύρια δολάρια το κόστος για το φύτεμα ενός τρισεκατομμυρίου δέντρων και θεωρούν ότι το ποσό, αν και όχι μικρό, είναι μέσα στις δυνατότητες μιας «συμμαχίας προθύμων» από δισεκατομμυριούχους φιλάνθρωπους, πολίτες και κυβερνήσεις. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/186991/h-maziki-dendrofyteysi-fragma-stin-klimatiki-allagi
environment,www.cnn.gr,Εντοπίστηκε αστακός που θυμίζει… ζαχαρωτό,"16:08 Κυριακή, 11 Αυγούστου 2019","Newsroom, CNN Greece","Έναν  σπάνιο  αστακό  στα  χρώματα …  ζαχαρωτού , ανακάλυψε ψαράς στο Μέιν των  ΗΠΑ . Ο John McInnes έπιασε έναν αστακό με  μπλε και ροζ απόχρωση  και σύμφωνα με τον ίδιο, πρόκειται για τη δεύτερη φορά που τον συναντάει! «Τον έπιασα ξανά τον περασμένο Οκτώβρη, αλλά  ήταν πολύ μικρός  για να τον κρατήσω. Τώρα όμως, τον βρήκα πάλι» αναφέρει ο ψαράς στο CNNi. Αυτή τη φορά, ο αστακός ήταν σε φυσιολογικό μέγεθος για να μπορέσει να τον κρατήσει. Ωστόσο ο McInnes τονίζει ότι  δεν σκοπεύει να τον μαγειρέψει . Αντιθέτως, τον έχει κρατήσει και ελπίζει να τον δωρίσει σε κάποιο ενυδρείο. Ο αστακός αυτός ξεχωρίζει : πάνω του έχει ιδιαίτερα χρώματα που σίγουρα θυμίζουν… ζαχαρωτό. Έντονο μωβ, μπλε και ένα ελαφρύ ροζ.  Το παραπάνω φαινόμενο  συμβαίνει αρκετά σπάνια  και οφείλεται σε ένα γενετικό ελάττωμα που οδηγεί στη δημιουργία μίας πρωτεΐνης, η οποία με τη σειρά της προκαλεί έναν ασυνήθιστο χρωματισμό, όπως το μπλε, το κίτρινο, το πορτοκαλί ή ακόμα και μία τριχρωμία. A Maine fisherman caught a rare cotton-candy-colored lobster -- again David Williams, CNNi Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187186/entopistike-astakos-poy-thymizei-zaxaroto
environment,www.cnn.gr,Ο πλανήτης εκπέμπει SOS: Η Γροιλανδία έχασε 10 δισ. τόνους πάγου μέσα σε 24 ώρες ,"13:49 Δευτέρα, 05 Αυγούστου 2019","Newsroom, CNN Greece","Με  τεράστια ταχύτητα λιώνουν οι πάγοι στη  Γροιλανδία,   από το κύμα καύσωνα που πλήττει την Ευρώπη και έφτασε στη χώρα της Αρκτικής. Η περιοχή του πάγου της Γροιλανδίας για την οποία υπάρχουν ενδείξεις τήξης των πάγων, αυξάνεται καθημερινά και έφτασε το ρεκόρ του 56,5% για το τρέχον έτος. Μόνο την περασμένη Τετάρτη,  περισσότεροι από 10 δισεκατομμύρια τόνοι πάγου χάθηκαν στους ωκεανούς  από το λιώσιμο της επιφάνειας, ενώ συνολικά τον Ιούλιο υπήρξε μαζική απώλεια περίπου 197 δισεκατομμυρίων τόνων πάγου στη Γροιλανδία, μεταδίδει το Associated Press. Σύμφωνα με την επιστήμονα κλιματολογίας του Μετεωρολογικού Ινστιτούτου της Δανίας Ruth Mottram, το φαινόμενο αυτό αναμένεται να ενταθεί, μέχρις ότου ψυχρότερες θερμοκρασίες επιβραδύνουν τον ρυθμό του λιωσίματος. «Σύμφωνα με το μετεωρολογικό δελτίο, η ζέστη και ο ηλιόλουστος καιρός θα συνεχιστεί στη Γροιλανδία, κάτι που σημαίνει ότι  το λιώσιμο των πάγων θα συνεχιστεί επίσης », ανέφερε η ίδια. Ο όγκος του πάγου που χάθηκε είναι δύσκολο να το αντιληφθεί κάποιος. Για να πάρει μια ιδέα, το  ένα δισεκατομμύριο τόνοι αντιστοιχεί με περίπου 400.000 πισίνες Ολυμπιακών διαστάσεων . Και τα 100 δισεκατομμύρια τόνοι αντιστοιχεί σε αύξηση 0,28 χιλιοστόμετρα στην επιφάνεια της θάλασσας παγκοσμίως. Από την 1  Ιουνίου –που ξεκίνησε περίπου η περίοδος του λιώσιμου των πάγων- η Γροιλανδία έχει χάσει περίπου 240 γιγατόνους πάγου, επισημαίνει η Mottram. Σημειώνεται ότι το 2012, χάθηκαν περίπου 290 γιγατόνοι συνολικά την περίοδο αυτή, που συνήθως διαρκεί μέχρι το τέλος Αυγούστου. Μελέτη επιστημόνων από τις ΗΠΑ και τη Δανία από τον Ιούνιο του 2019, έδειξε ότι το λιώσιμο των πάγων στη Γροιλανδία μόνο θα προσθέσει μεταξύ  5 με 33 εκατοστά στην αύξηση της στάθμης της επιφάνειας της θάλασσας  παγκοσμίως μέχρι το 2100. Εάν λιώσουν όλοι οι πάγοι της Γροιλανδίας –κάτι για το οποίο θα χρειάζονταν αιώνες για να γίνει- η επιφάνεια των ωκεανών θα αυξανόταν κατά 7,2 μέτρα, σύμφωνα με τη μελέτη. Το πρόσφατο λιώσιμο προκλήθηκε από την άφιξη του ίδιου ζεστού αέρα προερχόμενου από τη Βόρεια Αφρική και την Ισπανία, που «έλιωσε» ευρωπαϊκές πόλεις την περασμένη εβδομάδα, δημιουργώντας ρεκόρ θερμοκρασιών στο Βέλγιο, τη Γερμανία, το Λουξεμβούργο, την Ολλανδία και τη Βρετανία, ενώ προκάλεσε τεράστιες δασικές πυρκαγιές στη Σιβηρία.  13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: Αλλά και η Γροιλανδία αντιμετωπίζει πλήθος πυρκαγιών στην Αρκτική, κάτι που ήταν ασυνήθιστο στο παρελθόν. Το φετινό λιώσιμο των πάγων είναι το δεύτερο μεγαλύτερο σε ό,τι αφορά την επιφάνεια του πάγου που έχει επηρεαστεί, πίσω από το 2012, όπου καταγράφηκε ποσοστό 90% .  Τα ρεκόρ πάνε πίσω στο 1981. Αρκετό από το νερό που λιώνει μπορεί αργότερα να ξαναπαγώσει, αλλά εξαιτίας των συνθηκών του φετινού καύσωνα και της ποσότητας του πάγου που χάθηκε εντελώς, αυτή η χρονιά μπορεί να φτάσει ή και να ξεπεράσει τα επίπεδα του 2012. Οι επιστήμονες παρατήρησαν μια σειρά δεδομένων που οδήγησαν σε αυτό –συμπεριλαμβανομένων των υψηλότερων συνολικών θερμοκρασιών για μήνες – και έναν πολύ ξηρό χειμώνα με λίγα χιόνια σε πολλά μέρη, τα οποία κανονικά θα προσέφεραν κάποια προστασία στους παγετώνες. Με την  κλιματική αλλαγή   που επιβαρύνεται από τον άνθρωπο είναι υπαρκτό το ενδεχόμενο αυτοί οι ρυθμοί να είναι πιο συχνό φαινόμενο σε 50 χρόνια από τώρα. Καύσωνες υπήρχαν πάντοτε, αλλά σύμφωνα με τον Mike Sparrow, εκπρόσωπο του Παγκόσμιου Μετεωρολογικού Οργανισμού, καθώς οι θερμοκρασίες παγκοσμίως αυξάνονται, ακραίοι καύσωνες συμβαίνουν δέκα φορές πιο συχνά από ότι έναν αιώνα πριν. Ενδεικτικό είναι ότι φέτος, έκανε τον θερμότερο Ιούνιο όλων των εποχών παγκοσμίως. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/186545/o-planitis-ekpempei-sos-h-groilandia-exase-10-dis-tonoys-pagoy-mesa-se-24-ores
environment,www.cnn.gr,Ο Ιούλιος του 2019 είναι ο πιο ζεστός μήνας που έχει καταγραφεί ποτέ στον κόσμο ,"17:31 Δευτέρα, 05 Αυγούστου 2019","Newsroom, CNN Greece","Ο φετινός Ιούλιος, στη διάρκεια του οποίου σημειώθηκε μεγάλο κύμα  καύσωνα   στην Ευρώπη, ήταν ο  πιο ζεστός μήνας που έχει καταγραφεί ποτέ στον κόσμο , με θερμοκρασία οριακά μεγαλύτερη από εκείνη του Ιουλίου 2016, σύμφωνα με τα δεδομένα του ευρωπαϊκού προγράμματος Copernicus για την  κλιματική αλλαγή . «Ο μήνας Ιούλιος είναι γενικά ο πιο ζεστός του έτους στον κόσμο, όμως σύμφωνα με τα δεδομένα μας, ο Ιούλιος του 2019 είναι επίσης, με μικρή διαφορά,  ο πιο ζεστός μήνας που έχει καταγραφεί ποτέ », δηλώνει σε σημερινή ανακοίνωσή του ο επικεφαλής του προγράμματος Ζαν-Νοέλ Τεπό. «Με τη συνέχιση των εκπομπών αερίων που προκαλούν το φαινόμενο του θερμοκηπίου και τις επιπτώσεις τους στην παγκόσμια αύξηση των θερμοκρασιών, τα ρεκόρ θα συνεχίσουν να καταρρίπτονται», επέμεινε. Σύμφωνα με τα δεδομένα του προγράμματος Copernicus, ο υδράργυρος ανέβηκε τον Ιούλιο 0,04 βαθμό Κελσίου πάνω από το προηγούμενο ρεκόρ του Ιουλίου 2016. Η διαφορά αυτή είναι τόσο μικρή ώστε είναι πιθανό άλλοι οργανισμοί αναφοράς, οι οποίοι συγκεντρώνουν και αναλύουν τα δεδομένα με λίγο διαφορετικό τρόπο, να μην καταλήξουν στο ίδιο συμπέρασμα, επισημαίνεται στην ανακοίνωση. Η αμερικανική αρμόδια υπηρεσία NOAA δεν έχει ακόμη δημοσιοποιήσει τα συμπεράσματά της για τον μήνα Ιούλιο. Σύμφωνα με το πρόγραμμα Copernicus, η θερμοκρασία τον Ιούλιο 2019 ήταν 0,56 βαθμό Κελσίου μεγαλύτερη από τον μέσο όρο της περιόδου 1981-2000.  Είναι σχεδόν 1,2 βαθμό Κελσίου πάνω από το προβιομηχανικό επίπεδο,  που αποτελεί τη βάση αναφοράς των εμπειρογωμόνων του ΟΗΕ για το κλίμα. #Copernicus  Climate Change Service ( #C3S )  @CopernicusECMWF  confirms July 2019 temperatures marginally higher than July 2016, & therefore most likely becomes the hottest month on record  #climatecrisis   #climateemergency  Read more below:  https://t.co/aEz8BcZkWC August 5, 2019 Ο Ιούλιος σηματοδοτήθηκε από έναν σύντομης διάρκειας, αλλά πολύ έντονο καύσωνα στη δυτική Ευρώπη, όπου σε χώρες όπως η Γερμανία, το Βέλγιο ή η Ολλανδία καταρρίφθηκαν τα απόλυτα ρεκόρ υψηλών θερμοκρασιών.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Σύμφωνα με το Copernicus, οι θερμοκρασίες ήταν επίσης υψηλότερες από τις συνήθεις στην Αλάσκα, τη Γροιλανδία και σε ορισμένα τμήματα της Σιβηρίας, καθώς και στην κεντρική Ασία και σε ορισμένες περιφέρειες της Ανταρκτικής. «Ανέκαθεν υπήρχαν ζεστά καλοκαίρια. Όμως  δεν είναι το καλοκαίρι της νιότης μας . Δεν είναι το καλοκαίρι των παππούδων μας», είχε σχολιάσει πριν από μερικές ημέρες ο Γενικός Γραμματέας του ΟΗΕ Αντόνιο Γκουτέρες.  11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: 11 Photos: «Αν δεν κάνουμε τίποτε εναντίον της κλιματικής αλλαγής τώρα,  αυτά τα ακραία μετεωρολογικά φαινόμενα θα είναι η κορυφή του παγόβουνου.  Ενός παγόβουνου που λιώνει γρήγορα και το ίδιο», είχε προσθέσει. Ο Παγκόσμιος Οργανισμός Μετεωρολογίας εκτιμά πως το 2019 θα περιληφθεί στο τοπ 5 των πιο ζεστών ετών. «Το έτος 2019 ήταν μέχρι τώρα πολύ ζεστό. Όλοι οι μήνες του 2019 κατατάσσονται μεταξύ των 4 πιο ζεστών μηνών και ο Ιούνιος του 2019 ήταν ο πιο ζεστός Ιούνιος που έχει καταγραφεί ποτέ», διευκρίνισε το Copernicus. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/186582/o-ioylios-toy-2019-einai-o-pio-zestos-minas-poy-exei-katagrafei-pote-ston-kosmo
environment,www.cnn.gr,"«Η Γη της Φωτιάς»: Παντού, πάντα κάτι καίγεται ","12:28 Δευτέρα, 12 Αυγούστου 2019","Newsroom, CNN Greece","Η  Γη   συχνά αποκαλείται « υδάτινος πλανήτης » χάρη στο μεγάλο ποσοστό της (70% περίπου) που καλύπτεται από νερό, όμως -τουλάχιστον για το υπόλοιπο 30% της ξηράς- μάλλον θα έπρεπε να λέγεται « πλανήτης της φωτιάς », όπως αποκαλύπτει ο  Παγκόσμιος Άτλας Πυρκαγιών  της Αμερικανικής Διαστημικής Υπηρεσίας ( NASA ). Ο Άτλας, μια εύκολα προσβάσιμη βάση δεδομένων, που περιλαμβάνει  13,3 εκατομμύρια  φωτιές  που καταγράφηκαν από τους δορυφόρους της NASA μεταξύ 2003-2016, παρέχει λεπτομέρειες για το πότε ξεκίνησε κάθε φωτιά, πότε έσβησε, προς ποια κατεύθυνση εξαπλώθηκε, πόσο γρήγορα κινήθηκε κ.ά. « Κάτι πάντα καίγεται κάπου », δήλωσε ο Νιλς Αντέλα, επιστήμονας του Κέντρου Διαστημικών Πτήσεων Goddard της NASA. Δεν υπάρχει σχεδόν  κανένα μέρος  στη Γη που να μην έχει ξεσπάσει κάποια πυρκαγιά. Από τα τροπικά βροχοδάση της Νότιας Αμερικής και της Ασίας, όπου οι άνθρωποι  καίνε τα δέντρα  προκειμένου να ανοίξουν χώρους για τις γεωργικές καλλιέργειες και την κτηνοτροφία, μέχρι τα κωνοφόρα δάση της Ρωσίας, του Καναδά, της Σκανδιναβίας και της Αλάσκας, οι φωτιές αποτελούν ρουτίνα. Ο Άτλας δείχνει ότι όσο περνάνε τα χρόνια,  οι πυρκαγιές εξαπλώνονται προς τον Αρκτικό κύκλο , όπου υπάρχουν για να καούν μόνο θάμνοι και χόρτα. Οι μεγαλύτερες και ταχύτερα εξαπλωνόμενες φωτιές συμβαίνουν κυρίως σε αραιοκατοικημένα μέρη της Αυστραλίας, της Αφρικής και της Κεντρικής Ασίας.  12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: Η μεγαλύτερη στον κόσμο καταγεγραμμένη πυρκαγιά της περιόδου 2003-2016 ήταν σε μια απομακρυσμένη περιοχή της  Αυστραλίας   το 2007. Οι  κεραυνοί   είχαν τότε δώσει το έναυσμα για πολλές ξεχωριστές φωτιές σε διαφορετικά μέρη, από τις οποίες η μεγαλύτερη έκαψε  40.026 τετραγωνικά χιλιόμετρα , μια έκταση σχεδόν όσο η Ελβετία. Εκείνη η πυρκαγιά ήταν 40 φορές μεγαλύτερη από την μεγαλύτερη πυρκαγιά στην Ευρώπη και 20 φορές μεγαλύτερη από την μεγαλύτερη πυρκαγιά στην Αμερική. Τα δάση και οι λιβαδικές εκτάσεις στην Ευρώπη και στη Βόρεια Αμερική εμφανίζουν μεγαλύτερη κατάτμηση και είναι πιο πυκνοκατοικημένα μέρη, από ότι οι αυστραλιανές σαβάνες, πράγμα που καθιστά λιγότερο πιθανές τόσο μεγάλες φωτιές όσο στην Αυστραλία. Οι πυρκαγιές που έχουν διαρκέσει περισσότερο διεθνώς, έχουν ακριβώς συμβεί στις σαβάνες της βόρειας Αυστραλίας. Κατά μέσο όρο μια πολύ μεγάλη αυστραλιανή φωτιά διαρκεί  102 μέρες , έναντι 78 στην Ασία, 76 στην Αφρική και Β. Αμερική και μόνο 41 μέρες στην Ευρώπη.  5 Photos: 5 Photos: 5 Photos: 5 Photos: 5 Photos: Εξάλλου, σύμφωνα με τον Άτλαντα, δεκαετίες δορυφορικών δεδομένων έχουν καταστήσει σαφές ότι τα περιοδικά φαινόμενα Ελ Νίνιο και Ελ Νίνια παίζουν  ρόλο - κλειδί  στις πυρκαγιές παγκοσμίως.  12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: 12 Photos: Διαβάστε επίσης Το Hubble γιορτάζει και η NASA μας δείχνει ποιες φωτογραφίες τράβηξε στα γενέθλιά μας Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Ημέρα της Γης 2020: Η Google τιμά τον πλανήτη μας με doodle",https://www.cnn.gr/news/perivallon/story/187266/h-gi-tis-fotias-pantoy-panta-kati-kaigetai-ti-apokalyptei-o-pagkosmios-atlas-pyrkagion
environment,www.cnn.gr,ΗΠΑ: Ο Ιούλιος του 2019 είναι ο θερμότερος μήνας που έχει καταγραφεί ποτέ στην ιστορία,"22:00 Πέμπτη, 15 Αυγούστου 2019","Newsroom, CNN Greece","Ο φετινός Ιούλιος ήταν ο θερμότερος μήνας που έχει καταγραφεί ποτέ στην ιστορία, με τα πρώτα αρχεία να  χρονολογούνται στο 1880. Σύμφωνα με  Εθνική Υπηρεσία Ωκεανών και Ατμόσφαιρας των ΗΠΑ , ο Ιούλιος του 2019 ήταν κατά  0,95 βαθμούς Κελσίου  θερμότερος από το μέσο όρο μηνιαίων θερμοκρασιών του 20ού αιώνα. Για τους μετεωρολόγους, τα αποτελέσματα ήταν αναμενόμενα, αφού αρκετές ήταν οι ευρωπαϊκές χώρες που κατέγραψαν θερμοκρασίες – ρεκόρ όλων των εποχών, τον Ιούλιο, αναφέρει δημοσίευμα του Associated Press. Οι επιστήμονες εκτιμούν ότι η ανοδική αυτή τάση στη θερμοκρασία θα συνεχιστεί, λόγω της ανθρωπογενούς  κλιματικής αλλαγής . Ο περασμένος μήνας κατέρριψε το ρεκόρ θερμοκρασίας του Ιουλίου του 2016, κατά 0,03 βαθμούς Κελσίου, ενώ o φετινός Ιούνιος «έσπασε» το ρεκόρ θερμοκρασίας των τελευταίων 140 ετών. H εκτίμηση της Εθνικής Υπηρεσίας Ωκεανών και Ατμόσφαιρας των ΗΠΑ, έρχεται σε συνέχειατων δεδομένων του ευρωπαϊκού προγράμματος  Copernicus  για την κλιματική αλλαγή, που δόθηκαν στη δημοσιότητα στις αρχές Αυγούστου. Σύμφωνα με το πρόγραμμα Copernicus, η θερμοκρασία τον Ιούλιο 2019 ήταν 0,56 βαθμό Κελσίου μεγαλύτερη από τον μέσο όρο της περιόδου 1981-2000. Είναι σχεδόν 1,2 βαθμό Κελσίου πάνω από το προβιομηχανικό επίπεδο, που αποτελεί τη βάση αναφοράς των εμπειρογωμόνων του ΟΗΕ για το κλίμα. Ο Παγκόσμιος Οργανισμός Μετεωρολογίας εκτιμά πως το 2019 θα περιληφθεί στο τοπ 5 των πιο ζεστών ετών. Διαβάστε επίσης ΗΠΑ-Κορωνοϊός: Ένα δεύτερο κύμα μπορεί να είναι χειρότερο από το πρώτο ΗΠΑ: Εγκρίθηκε το πρώτο κατ’ οίκον μοριακό τεστ ανίχνευσης του κορωνοϊού ΗΠΑ: «Παύση» της μετανάστευσης - Ο Τραμπ «παγώνει» τις πράσινες κάρτες για δύο μήνες",https://www.cnn.gr/news/perivallon/story/187639/hpa-o-ioylios-toy-2019-einai-o-thermoteros-minas-poy-exei-katagrafei-pote-stin-istoria
environment,www.cnn.gr,«Κάθετα δάση» στην καρδιά της αφρικανικής ερήμου: Το φιλόδοξο όραμα Ιταλού αρχιτέκτονα ,"15:33 Σάββατο, 17 Αυγούστου 2019","Newsroom, CNN Greece","«Κάθετα δάση» καταμεσίς της ερήμου , στην καρδιά της νέας Διοικητικής πρωτεύουσας της Αιγύπτου, 45 χιλιόμετρα ανατολικά του Καΐρου, θα δημιουργήσει ο Ιταλός αρχιτέκτονας Στέφανο Μποέρι, γράφει ο αιγυπτιακός Τύπος, κάνοντας λόγο για τα πρώτα «δάση» αυτού του είδους σε ολόκληρη την Αφρική. Πρόκειται για τρεις επταόροφες πολυκατοικίες κτισμένες σε μορφή κύβου, πλάτους και ύψους 30 μέτρων, που θα διαθέτουν στις  μοναδικές βεράντες τους 350 δέντρα και 14.000 φυτά από 100 είδη  που θα μπορούν να αντέξουν στο δύσκολο κλίμα της ερήμου. Το ένα από τα τρία αυτά «πράσινα» κτίρια θα χρησιμοποιηθεί ως ξενοδοχείο. Σύμφωνα με τις μελέτες, τα φυτά σε κάθε επίπεδο θα παρέχουν φυσική σκιά και θα βελτιώσουν την ποιότητα του ατμοσφαιρικού αέρα απορροφώντας περίπου 7 τόνους διοξειδίου του άνθρακα και παράγουν 8 τόνους οξυγόνου ετησίως. Σύμφωνα με το χρονοδιάγραμμα, το όλο πρόγραμμα θα έχει ολοκληρωθεί σε δύο χρόνια από σήμερα.  Διαβάστε επίσης Κορωνοϊός: Πτήση επαναπατρισμού Αιγυπτίων που βρίσκονται στην Ελλάδα Επικοινωνία Δένδια με ύπατο εκπρόσωπο της ΕΕ και Αιγύπτιο ΥΠΕΞ για Τουρκία - Λιβύη CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/187777/katheta-dasi-stin-kardia-tis-afrikanikis-erimoy-to-filodoxo-orama-italoy-arxitektona
environment,www.cnn.gr,Γιατί πεθαίνουν εκατοντάδες σολομοί στην Αλάσκα ,"20:58 Σάββατο, 17 Αυγούστου 2019","Newsroom, CNN Greece","Το κύμα καύσωνα που πλήττει την  Αλάσκα   έχει ως αποτέλεσμα να πεθαίνουν εκατοντάδες σολομοί. CNNi Η Stephanie Quinn-Davidson 850 σολομούς πραγματικός αριθμός είναι δεκαπλάσιος. Έκαναν έρευνες για πιθανές λοιμώξεις ή παράσιτα, όμως, δεν εντόπισαν τίποτα.Επειδή το γεγονός συνέπεσε χρονικά με τον καύσωνα, οι επιστήμονες θεωρούν ότι οι  μαζικοί θάνατοι ίσως να οφείλονται σε θερμικό σοκ.  Thousands of dead salmon in Alaska:  pic.twitter.com/QcEaZNJQ0C August 11, 2019 Η Stephanie Quinn-Davidson σημείωσε ότι εργάζεται οκτώ χρόνια και «δεν έχει ξανακούσει κάτι τέτοιας έκτασης στο παρελθόν». «Δεν ξέρω αν ο κόσμος περίμενε ότι θα ήταν τόσο πολλοί οι θάνατοι σε αυτά τα νερά», είπε στο CNNi.  Alaska has been in the throes of an unprecedented heat wave this summer, and the heat stress is killing salmon in large numbers  https://t.co/vGn3x6cw1I August 17, 2019  Με πληροφορίες από: The water is so hot in Alaska it's killing large numbers of salmon , by Ryan Prior , CNN Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187798/giati-pethainoyn-ekatontades-solomoi-stin-alaska
environment,www.cnn.gr,R.I.P από την Ισλανδία στον πρώτο παγετώνα της που εξαφανίσθηκε λόγω της κλιματικής αλλαγής,"09:00 Κυριακή, 18 Αυγούστου 2019","Newsroom, CNN Greece","Σε μια  συμβολική κίνηση  για να προσελκύσει την προσοχή στο πρόβλημα, η Ισλανδία θα προβεί σήμερα στα αποκαλυπτήρια μιας πλάκας στη μνήμη του Όκγιεκουλ, του  πρώτου παγετώνα του νησιού που έπαψε να έχει το καθεστώς του παγετώνα , καθώς εξαφανίσθηκε εξαιτίας της ανόδου της θερμοκρασία -- μια ευκαιρία για τους επιστήμονες να κρούσουν τον κώδωνα του κινδύνου για τις συνέπειες της απορρύθμισης του κλίματος. Η πρωθυπουργός της Ισλανδίας Κατρίν Γιακομπσντότιρ και η πρώην αρμοστής του ΟΗΕ για τα ανθρώπινα δικαιώματα Μέρι Ρόμπινσον, μεταξύ άλλων, πρόκειται να παραστούν στην τελετή. «Θα είναι το πρώτο μνημείο για έναν  παγετώνα που εξαφανίσθηκε εξαιτίας των κλιματικών αλλαγών  στον κόσμο», είχε δηλώσει τον Ιούλιο η Σιμέν Χάου, καθηγήτρια ανθρωπολογίας στο πανεπιστήμιο Ράις των ΗΠΑ, που είχε τη σχετική πρωτοβουλία. Μ' αυτή την πλάκα, η οποία φέρει την επιγραφή «Μια επιστολή για το μέλλον» στα ισλανδικά και τα αγγλικά, οι ερευνητές ελπίζουν να ευαισθητοποιήσουν τον πληθυσμό όσον αφορά την εξαφάνιση των παγετώνων και τις συνέπειες τις κλιματικής αλλαγής. Η πλάκα φέρει επίσης την επιγραφή «415 ppm CO2», μια αναφορά στο επίπεδο ρεκόρ συγκέντρωσης διοξειδίου του άνθρακα που καταγράφηκε τον περασμένο Μάιο στην ατμόσφαιρα. Με την τελετή αυτή «θέλουμε να δώσουμε έμφαση σ' αυτά που εξαφανίζονται --ή πεθαίνουν-- σ' ολόκληρο τον κόσμο και να προσελκύσουμε την προσοχή στο γεγονός ότι πρόκειται για κάτι που 'επιτελέσθηκε' από τους ανθρώπους, μολονότι δεν θα πρέπει να είμαστε υπερήφανοι γι' αυτό», εξηγεί σε ανακοίνωση η Σιμέν Χάου. «Οι συζητήσεις για την κλιματική αλλαγή μπορεί να είναι πολύ αφηρημένες, να συνοδεύονται από πολυάριθμες καταστροφικές στατιστικές και περίπλοκα, ακατανόητα επιστημονικά μοντέλα», προσθέτει. Έτσι, εκτιμά η καθηγήτρια, «ένα μνημείο στη μνήμη ενός παγετώνα που εξαφανίσθηκε μπορεί να είναι ένα καλό μέσο για να αντιληφθούμε τι αντιμετωπίζουμε σήμερα». Σύμφωνα με την ερευνήτρια και τον συνάδελφό της Ντομινίκ Μπουαγιέ,  η Ισλανδία χάνει κάθε χρόνο περίπου ένδεκα δισεκατομμύρια τόνους πάγου . Οι επιστήμονες εκφράζουν φόβους πως  μέσα σε 200 χρόνια θα έχουν εξαφανισθεί οι περίπου 400 παγετώνες που έχει αυτό το νησί .  Ο παγετώνας Όκγιεκουλ, ο οποίος το 1890 εξακολουθούσε να καλύπτει επιφάνεια 16 τετραγωνικών χιλιομέτρων, το 2012 είχε πλέον έκταση μόλις 700 τετραγωνικά μέτρα, σύμφωνα με μια έκθεση του πανεπιστημίου της Ισλανδίας που δημοσιεύθηκε το 2017. Το 2014 «πήραμε την απόφαση πως δεν πρόκειται πλέον για παγετώνα, ήταν απλώς νεκρός πάγος που δεν κινούνταν πια», αφηγείται στο Γαλλικό Πρακτορείο ο γεωλόγος Όντουρ Σίγκουρντσον, ο οποίος μελέτησε τον Όκγιεκουλ. Τότε ήταν που ο Όκγιεκουλ έπαψε να θεωρείται παγετώνας. Για να έχει το καθεστώς του παγετώνα, η μάζα του πάγου και του χιονιού « πρέπει να είναι αρκετά πυκνή ώστε να μπορεί να μετακινείται χάρη στο δικό της βάρος », δηλαδή να έχει πάχος 40 έως 50 μέτρα ώστε να παράγει πίεση αρκετή για να διατηρεί κάποια πλαστικότητα. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187823/r-i-p-apo-tin-islandia-ston-proto-pagetona-tis-poy-exafanisthike-logo-tis-klimatikis-allagis
environment,www.cnn.gr,Οι λύκοι της Πάρνηθας απειλούν τα ελάφια: Αποκαλυπτική έρευνα ,"15:01 Κυριακή, 18 Αυγούστου 2019","Newsroom, CNN Greece","Ανησυχία και προβληματισμό προκαλούν τα νέα στοιχεία που προκύπτουν από την  πρώτη ολοκληρωμένη μελέτη  για την επίδραση των λύκων στον πληθυσμό και την κινητικότητα του κόκκινου ελαφιού στην  Πάρνηθα , η οποία εκπονήθηκε από την ομάδα της ΜΚΟ Βιόσφαιρας. Ελεύθερος Τύπος Ειδικότερα, όπως αναφέρει το δημοσίευμα, τα αρχικά συμπεράσματα δείχνουν ξεκάθαρα πως αν συνεχιστεί ο  τρέχων ρυθμός θήρευσης του ελαφιού  από τον φυσικό του εχθρό, τότε ο αυτόχθονας πληθυσμός των ελαφιών στο Εθνικό Πάρκο της Πάρνηθας θα μειωθεί σημαντικά. Η εν λόγω μελέτη βασίστηκε σε πληροφορίες που προέκυψαν μετά από  1,5 χρόνο συστηματικής καταγραφής δεδομένων , που περιλάμβανε μεταξύ άλλων γενετική και τροφική ανάλυση, από τον Γιώργο Γιαννάτο, βιολόγο άγριας πανίδας και την ομάδα της ΜΚΟ Βιόσφαιρας. Ο πληθυσμός των λύκων στην Πάρνηθα, αν και δεν είναι ευρύτερα γνωστό, είναι ένας από τους  πυκνότερους διεθνώς  και σχεδόν δεκαπλάσιος από τους αντίστοιχους σε άλλα μέρη της Ελλάδας με παρόμοια έκταση. Ο ελάχιστος πληθυσμός τους στην περιοχή μελέτης υπολογίσθηκε σε 33 άτομα, ενώ όπως σημειώνεται στη μελέτη παρατηρήθηκε επέκταση του πληθυσμού των λύκων ανατολικά του Εθνικού Πάρκου (Ε.Π) προς την περιοχή Μαλακάσας, Ωρωπού, Μήλεσι. Η παρουσία πιστοποιήθηκε με την καταγραφή νεκρού ενήλικου αρσενικού λύκου από τροχαίο τον Μάιο 2018, στον παράπλευρο της Εθνικής οδού. Επίσης καταγράφηκαν υβρίδια λύκου – σκύλου στην ευρύτερη περιοχή της Δυτικής Πάρνηθας όπου και εντοπίζεται το μεγαλύτερο πρόβλημα αδέσποτων στην περιοχή μελέτης. Εξίσου σημαντικό θέμα που αναδεικνύεται από τη μελέτη της «Βιόσφαιρας» είναι το  οξύ πρόβλημα των άγριων αδέσποτων σκυλιών  που -σε αντίθεση με τους λύκους- απειλούν και τους ανθρώπους, ενώ έχουν κάνει ήδη την εμφάνιση τους υβρίδια λύκου-σκύλου. Ο πληθυσμός των άγριων οπληφόρων υπολογίσθηκε για την άνοιξη 1160 ελάφια περίπου και 980 αγριόχοιροι. Οι υπολογισμοί αυτοί έγιναν στην έκταση συστηματικής καταμέτρησης των ελαφιών από τον Φορέα Διαχείρισης του Ε.Π Πάρνηθας που υπολογίζεται σε 140 τ.χλμ. περίπου και δεν καλύπτουν όλη την έκταση της περιοχής μελέτης που υπεβαίνει τα 300 τ.χλμ. Αν και σε αυτή τη φάση της παρακολούθησης, οι μελετητές παρατηρούν πως είναι δύσκολο να απαντηθεί με σιγουριά το συνολικό ποσοστό των θηρευομένων ελαφιών σε όλη την έκταση της περιοχής που ερευνήθηκε, εντούτοις με τη χρήση συγκεκριμένων επιστημονικών μοντέλων και βάσει των καταγραφών που έκαναν, εκτιμούν πως η συνολική ετήσια θήρευση οπληφόρων από λύκους στην περιοχή μελέτης είναι 165 ανήλικα και 130 ενήλικα ελάφια. «Φαίνεται πως η πίεση στον πληθυσμό των ελαφιών στη ζώνη του Εθνικού Πάρκου είναι υψηλή, για τον απομονωμένο πληθυσμό των 1100 ελαφιών εφόσον πλησιάζει το 27 % του συνολικού πληθυσμού και σε αυτό πρέπει να προστεθούν άγνωστα ποσοστά φυσικής και ανθρωπογενούς θνησιμότητας. Η θνησιμότητα από θήρευση είναι στα όρια της ετήσιας αύξησης πληθυσμού των ελαφιών (30%) και σε αυτές τις συνθήκες μπορεί να αποτελέσει σημαντικό παράγοντα μείωσης του τοπικού πληθυσμού «σημειώνεται στην μελέτη. «Σε περίπτωση που ο πληθυσμός των λύκων διατηρηθεί στα ίδια υψηλά επίπεδα – λόγω των ανθρωπογενών πηγών τροφής – και ο ρυθμός θήρευσης των ελαφιών διατηρηθεί στο ίδιο πιο πάνω ποσοστό, τότε η μείωση του απομονωμένου ενδημικού πληθυσμού ελαφιών του ΕΠ Πάρνηθας, θα επιταχυνθεί». Ξεχωριστό κεφάλαιο στη μελέτη αποτελούν τα αδέσποτα σκυλιά, αφού εκτός των άλλων, στην περιοχή που συγκεντρώνεται ο μεγαλύτερος αριθμός αδέσποτων σκύλων, στην δυτική Πάρνηθα, καταγράφηκαν και αναγνωρίσιμα φαινοτυπικά υβρίδια λύκου-σκύλου. «Η παρουσία μεγάλου αριθμού αστείρωτων αδέσποτων σκύλων αποτελεί δυνητικά εστία υβριδισμού σκύλων – λύκων όπως ήδη έχει καταγραφεί σε 2 κάμερες της Δυτικής Πάρνηθας. Η ενόχληση της πανίδας (μικρών ζώων και ελαφιών) στις περιοχές όπου συχνάζουν αγριόσκυλα και αδέσποτα είναι επίσης πολύ έντονη. Η παράνομη απόρριψη σκυλιών και κουταβιών στην περιοχή της Δυτικής Πάρνηθας είναι πολύ συχνή, ενώ η παραβατικότητα, παρανομία και βανδαλισμοί εγκαταστάσεων του Εθνικού Πάρκου στην ίδια περιοχή είναι συχνό φαινόμενο με χρονικό προσδιορισμό κυρίως, αρχές της Άνοιξης», καταγράφεται στη μελέτη. Σύμφωνα με τον κ. Γιαννάτο  αυτό πρέπει να αντιμετωπιστεί «χθες» , αφού δεν μπορεί να αποκλειστούν επιθέσεις κατά επισκεπτών του πάρκου και των ανθρώπων που εργάζονται στο βουνό, αλλά και επειδή μπορούν να γίνουν φορείς σοβαρών ασθενειών. «Είναι τεράστια η όχληση που προκαλούν στον πληθυσμό των ελαφιών, πέραν από τους κινδύνους που εγκυμονούν για τους ανθρώπους», σημειώνει ο επιστημονικός υπεύθυνος της ΜΚΟ Βιόσφαιρας και προσθέτει πως τα αδέσποτα που κάποιοι συμπατριώτες μας εγκατέλειψαν στην περιοχή, τρέφονται από υπολείμματα νεκρών ελαφιών που θηρεύουν οι λύκοι. «Πολλές φορές τρώνε από πτώματα σε προχωρημένη αποσύνθεση, οπότε καταλαβαίνετε το τεράστιο φορτίο παρασίτων που μεταφέρουν». Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187845/oi-lykoi-tis-parnithas-apeiloyn-ta-elafia-apokalyptiki-ereyna
environment,www.cnn.gr,Θα γίνει η Πάρος το πρώτο νησί της Μεσογείου χωρίς πλαστικά;,"11:58 Τρίτη, 20 Αυγούστου 2019","Newsroom, CNN Greece","Η Πάρος  φιλοδοξεί να γίνει πρώτο νησί της  Μεσογείου χωρίς  πλαστικά . μειώσει την παραγωγή πλαστικών απορριμμάτων σταματήσει τη πλαστική μόλυνση στις θάλασσες. Μάλιστα, η εν λόγω δράση φιλοξενείται και σε δημοσίευμα του BBC, με στόχο την περαιτέρω ανάδειξη της πρωτοβουλίας και των δράσεων που θα τη συνοδεύουν. Προς την κατεύθυνση αυτή, το Common Seas, ο δήμος Πάρου και η εταιρία εφαρμοσμένων τεχνολογιών και μεταφορών απορριμμάτων WATT, έχουν συμφωνήσει να συνεργαστούν για το σκοπό αυτό.  Το « Clean Blue Paros » θα καθοδηγήσει και θα συμβάλλει με προγράμματα εκπαίδευσης για τους κατοίκους αλλά και τους επισκέπτες της Πάρου. Την ίδια στιγμή, θα εντοπίσει και θα επενδύσει σε λύσεις που θα έχουν το μεγαλύτερο αντίκτυπο στην εξάλειψη και μείωση των πλαστικών απορριμμάτων που εντοπίζονται στις θάλασσες της Πάρου. Πρώτο βήμα των πρωτοβουλιών  θα είναι να εξαλειφθούν τα  πλαστικά καλαμάκια  μέχρι το επόμενο καλοκαίρι, πριν από την επίσημη απαγόρευσή τους από την ΕΕ το 2022, σύμφωνα με τον δήμαρχο Πάρου,  Μάρκο Κωβαίο , που υποστηρίζει έμπρακτα αυτή την πρωτοποριακή περιβαλλοντική πρωτοβουλία. Την ίδια στιγμή, σύμφωνα με τον δήμαρχο, ήδη οι  επιχειρήσεις   που υποστηρίζουν το «Clean Blue Paros», μειώνουν τη χρήση πλαστικών και τα πλαστικά απορρίμματά τους, υιοθετώντας τις εναλλακτικές λύσεις όπως επαναχρησιμοποιημένα κύπελλα και καλαμάκια από χαρτί ή μέταλλο.     Η πρωτοβουλία ήδη υποστηρίζεται από  40 τοπικές επιχειρήσεις  της Πάρου και στοχεύει να μειώσει τα πλαστικά απορρίμματα, τα πλαστικά κύπελλα του καφέ, τα καλαμάκια, τα μπουκάλια νερών, τις πλαστικές συσκευασίες φαγητού και τις πλαστικές τσάντες με εναλλακτικές λύσεις. Η ομάδα του «Clean Blue Paros» θα ελέγξει και θα καταγράψει το ποσοστό του πλαστικού που ανακυκλώνεται, ενώ ο Δήμος θα εφαρμόσει τη διαλογή στην πηγή για τα πλαστικά απορρίμματα. Στο δημοσίευμα του BBC τονίζεται ότι την υψηλή τουριστική περίοδο πάνω από 1.000 πλαστικά ποτήρια την ημέρα «πετάνε» οι καφετέριες του νησιού ως απορρίμματα, ενώ χιλιάδες είναι και τα πλαστικά μπουκάλια νερού που χρησιμοποιούνται. Την  πρωτοποριακή αυτή πρωτοβουλία υποστηρίζουν το Cyclades Preservation Fund και το World Wildlife Fund (WWF) Ελλάς. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/188015/tha-ginei-i-paros-to-proto-nisi-tis-mesogeioy-xoris-plastika
environment,www.cnn.gr,Οι άνθρωποι εξαφάνισαν τις αρκούδες των σπηλαίων πριν 24.000 χρόνια,"10:26 Παρασκευή, 16 Αυγούστου 2019","Newsroom, CNN Greece","Η άφιξη των  προγόνων του ανθρώπου  (Homo sapiens) στην Ευρώπη πριν περίπου 50.000 χρόνια έπαιξε καθοριστικό ρόλο στη  σταδιακή εξαφάνιση  της  αρκούδας   των σπηλαίων. Μια νέα ευρωπαϊκή επιστημονική έρευνα κατέληξε στο συμπέρασμα ότι  οι άνθρωποι κυνήγησαν συστηματικά τις αρκούδες  και τις έδιωξαν από τα σπήλαια, με συνέπεια αυτές να έχουν εξαφανιστεί πια πριν περίπου 24.000 χρόνια, σε συνδυασμό με τις περιβαλλοντικές πιέσεις λόγω της νέας εποχής των πάγων και της μείωσης των διαθέσιμων πηγών διατροφής. Οι ερευνητές, με επικεφαλής την καθηγήτρια παλαιογενετικής Βερένα Σόινεμαν του Πανεπιστημίου της Ζυρίχης, που έκαναν τη σχετική δημοσίευση στο περιοδικό «Scientific Reports», σύμφωνα με το BBC, το πρακτορείο Reuters και το New Scientist, ανέφεραν ότι «η  δραματική μείωση  του πληθυσμού της αρκούδας των σπηλαίων, που άρχισε πριν 40.000 χρόνια, συνέπεσε με την άφιξη των ανατομικά σύγχρονων ανθρώπων στην Ευρώπη. Είναι η πιο σαφής ένδειξη που έχουμε έως τώρα ότι  οι άνθρωποι έπαιξαν μεγάλο ρόλο στην εξαφάνιση  της αρκούδας». Οι αρκούδες των σπηλαίων (Ursus spelaeus) ήταν ένα είδος που ζούσε στην Ευρώπη και στην Ασία, έχοντας  κοινό πρόγονο  με τη σημερινή καφέ αρκούδα. Μαζί με τα μαμούθ, τα λιοντάρια, τους ρινόκερους και τους βίσωνες, αποτελούσαν εμβληματικά ζώα της προϊστορικής Ευρώπης και απεικονίζονται συχνά σε βραχογραφίες. Ήταν κυρίως φυτοφάγες και  απολιθώματα  τους βρίσκονται συχνά σε σπήλαια, γι' αυτό έχουν πάρει αυτό το όνομα, καθώς πιθανότατα δεν χρησιμοποιούσαν τα σπήλαια μόνο ως τόπο χειμερίας νάρκης, αλλά και για να διαβιώνουν εκεί, κάτι που έκαναν επί τουλάχιστον 100.000 χρόνια. Οι ερευνητές ανέλυσαν μιτοχονδριακό DNA από οστά 59 αρκούδων που βρέθηκαν σε 14 σπήλαια σε Ελβετία, Πολωνία, Γαλλία, Ισπανία, Γερμανία, Ιταλία και Σερβία. Η γενετική μελέτη των οστών δείχνει ότι οι πληθυσμοί τους είχαν μεγαλύτερη πολυμορφία από ό,τι πιστευόταν έως τώρα, καθώς επίσης ότι οι αρκούδες είχαν καταφέρει αρκετά καλά να τα βγάλουν πέρα έως πριν 40.000 χρόνια τόσο με το κρύο και τις άλλες δύσκολες συνθήκες του περιβάλλοντος, όσο και με τη μακρά συμβίωση τους με τους Νεάντερταλ . Ώσπου εμφανίστηκαν στο προσκήνιο οι άνθρωποι που εποφθαλμιούσαν τα ίδια σπήλαια. Έχοντας πλέον «γείτονες» τους ανθρώπους, αρκούδες και Νεάντερταλ αργά ή γρήγορα είχαν την ίδια τύχη… Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187667/oi-anthropoi-exafanisan-tis-arkoydes-ton-spilaion-prin-24-000-xronia
environment,www.cnn.gr,Marium: Πέθανε το αγαπημένο ντιγκόνγκ της Ταϊλάνδης,"16:17 Σάββατο, 17 Αυγούστου 2019","Newsroom, CNN Greece","Η  αλικόρη ή ντιγκόνγκ  Marium που έγινε γνωστή μετά από βίντεο που κυκλοφόρησε στο διαδίκτυο από τη διάσωσή της, πέθανε. Στο viral βίντεο, όταν οι κτηνίατροι αγκάλιαζαν το θαλάσσιο πλάσμα και εκείνο έδειχνε να χαμογελάει . ενδείξεις άγχους αρνήθηκε να φάει βρέθηκαν κομμάτια πλαστικό Οι κτηνίατροι που την ανέφεραν ότι το πλαστικό που κατανάλωσε της προκάλεσε  λοίμωξη  στο στομάχι. Το τμήμα θαλάσσιων και παράκτιων πόρων της Ταϊλάνδης (DMCR) προειδοποιεί για τις συνέπειες των απορριμμάτων στα νερά των ωκεανών. Οι μώλωπες που βρήκαν στο σώμα της, επιβεβαιώνουν επίθεση από άλλο ντιγκόνγκ. «Όλοι είναι λυπημένοι για αυτή την απώλεια», δήλωσε η  Nantarika Chansue , διευθύντρια της μονάδας φαρμάκων για τα υδρόβια ζώα του Πανεπιστημίου Chulalongkorn στην Μπανγκόκ.  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/187779/marium-pethane-to-agapimeno-ntigkongk-tis-tailandis
environment,www.cnn.gr,Θλιβερή πραγματικότητα: «Ακραίες» οι συγκεντρώσεις μικροπλαστικών στον Βόρειο Ατλαντικό,"15:47 Τρίτη, 20 Αυγούστου 2019","Newsroom, CNN Greece","Sargasso Sea: Εντός του Ατλαντικού  υπάρχει η μοναδική θάλασσα στον κόσμο, η οποία  δεν έχει ακτές. Τα σύνορά της καθορίζονται από τα ρεύματα του Ωκεανού. Πήρε το όνομά της από τα « sargassum », τα χρυσαφένια φύκια που επιπλέουν ελεύθερα στα μπλε νερά και θεωρείται «παράδεισος» για την επώαση θαλάσσιων χελωνών και εκατοντάδων ακόμη ειδών που τρέφονται από τα φύκια και βρίσκουν καταφύγιο από τα αρπακτικά. Δυστυχώς, όμως, το «sargassum» αποτελεί πλέον σπίτι και για κάτι που δεν έχει καμία σχέση με την φύση. Ανθρώπινα απόβλητα μικροπλαστικά Δημοσιογράφος του  CNNi   συνόδευσε ομάδα της  Greenpeace   στο Sargasso, όπου οι επιστήμονες διεξήγαγαν έρευνες για τη μόλυνση των νερών. Θλιβερή ανακάλυψη: Εντοπίστηκαν για πρώτη φορά μικροπλαστικά στα χιόνια της Αρκτικής και των Άλπεων  Η εικόνα των νερών είναι ελκυστική , περιγράφει το αμερικάνικο δίκτυο. Τίποτα δεν προμηνύει την αλήθεια σχετικά με τους  κινδύνους  που διατρέχει η θάλασσα και τα έμβια όντα της. Το  Esperanza , το σκάφος της οργάνωσης,πλέει και το συνεργείο του CNNi ενθουσιάζεται όλο και περισσότερο με το θέαμα. Μέχρι που εντοπίζει τα πρώτα  απορρίμματα . Μπουκάλια σαμπουάν, είδη ψαρέματος, σακούλες, είναι μόνο μερικά από τα όσα είναι ορατά με γυμνό μάτι. Η δημοσιογράφος παίρνει ένα κομμάτι πλαστικού και ένας από τους επιστήμονες της δείχνει τα  σημάδια από τις δαγκωματιές που έχουν κάνει τα ψάρια. Η εικόνα γίνεται ακόμη πιο αποκαριδωτική όταν βουτάς στα νερά και συνειδητοποιείς πως είσαι περιτριγυρισμένος από  μικρά, λαμπερά κομμάτια πλαστικού  – τα γνωστά μικροπλαστικά.  14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: 14 Photos: Οι επιστήμονες της Greenpeace έχουν εντοπίσει «τεράστιες» συγκεντρώσεις μικροπλαστικών στο Sargasso . Είναι χαρακτηριστικό πως σε ένα και μόνο δείγμα εντόπισαν 1.300 κομματάκια του είδους. Η έρευνά τους δείχνει πως προέρχονται από πλαστικά μίας χρήσης και είδη συσκευασίας. Το ταξίδι στο Sargasso είναι μέρος μίας γενικότερης προσπάθειας που κάνει η οργάνωση για να προωθήσει την Παγκόσμια Συνθήκη Ωκεανών , η οποία προβλέπει την προστασία μίας σειράς θαλάσσιων καταφυγίων. «Στα περισσότερα δείγματα που συλλέγονται από τα φύκια εντοπίζουμε πολλά πλαστικά τα οποία μπερδεύονται σε αυτά (σ.σ. στα φύκια)», αναφέρει η Celia Ojeda, θαλάσσια βιολόγος με ντοκτορά στην προστασία των ωκεανών.  Όπως συμπληρώνει,  το νερό είναι μπλε και φαίνεται καθαρό «αλλά δεν μπορείς να φανταστείς τι υπάρχει από κάτω . Και μετά παίρνεις ένα δείγμα και τα νούμερα σου προκαλούν σοκ». Microplastics discovered in 'extreme' concentrations in the North Atlantic , by Arwa Damon and Brice Laine, CNN Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/188035/thliveri-pragmatikotita-akraies-oi-sygkentroseis-mikroplastikon-ston-voreio-atlantiko
environment,www.cnn.gr,ΠΟΥ: Χαμηλή η επικινδυνότητα των μικροπλαστικών στο πόσιμο νερό,"14:01 Πέμπτη, 22 Αυγούστου 2019","Newsroom, CNN Greece","Τα μικρά πλαστικά σωματίδια που υπάρχουν στο  πόσιμο νερό δεν συνιστούν κίνδυνο για την υγεία , εκτιμά ο  Παγκόσμιος Οργανισμός Υγείας (ΠΟΥ). ανησυχίες δεν απορροφώνται από το ανθρώπινο σώμα Συγκεκριμένα, διαπιστώθηκε ότι τα περισσότερα μικροπλαστικά είναι μεγαλύτερα από 150 μικρόμετρα σε διάμετρο και αποβάλλονται από το σώμα, ενώ τα μικρότερα σωματίδια είναι πιο πιθανό να περάσουν στο έντερο και άλλους ιστούς. Ο  ΟΗΕ κρατά επιφυλακτική στάση  και τονίζει την ανάγκη να μάθουμε περισσότερα πάνω στο ζήτημα.  «Το ότι δεν υπάρχουν ερευνητικά δεδομένα που να αποδεικνύουν ότι τα μικροπλαστικά βλάπτουν, αυτό δε σημαίνει ότι είναι ακίνδυνα», δήλωσε η  Άλις Χόρτον , ερευνήτρια μικροπλαστικών στο Βρετανικό Κέντρο Εθνικής Ωκεανογραφίας, σχολιάζοντας τα ευρήματα του ΠΟΥ. Η  Τζένιφερ ντε Φρανς , τεχνικός εμπειρογνώμων του ΠΟΥ και μια από της συντάκτριες της αναφοράς, τονίζει την  ανάγκη επέκτασης της γνώσης για τις επιπτώσεις που μπορεί να έχουν αυτά τα μικρά σωματίδια  όχι μόνο στην υγεία των ανθρώπων αλλά και στο περιβάλλον. «Πρέπει να μάθουμε περισσότερα για τον αριθμό, το μέγεθος, το σχήμα και τη χημική σύνθεση αυτών των σωματιδίων», τονίζει η ίδια. Η  Μαρία Νεϊρά , διευθύντρια του τμήματος Δημόσιας Υγείας του ΠΟΥ, εξηγεί ότι αν οι εκπομπές πλαστικών συνεχίσουν με τον παρόντα ρυθμό,  σε έναν αιώνα από τώρα τα μικροπλαστικά θα θέσουν σε κίνδυνο τα υδατικά οικοσυστήματα , κάτι το οποίο δεν μπορεί να μην έχει επιπτώσεις και στην υγεία του ανθρώπου.  3 Photos: 3 Photos: 3 Photos: Πράγματι, καθημερινά οι άνθρωποι εκτίθενται στα μικροπλαστικά μέσω διάφορων πηγών από τις οποίες το νερό είναι μόνο μία. Σε μια έρευνα που διενεργήθηκε από τον διεθνή φιλανθρωπικό οργανισμό WWF υπολογίστηκε ότι κατά μέσο όρο καταναλώνουμε 5 γραμμάρια πλαστικού την εβδομάδα, που είναι το ίδιο με το να τρώγαμε μια πιστωτική κάρτα. Η ίδια έρευνα βρήκε ότι η μεγαλύτερη πηγή κατανάλωσης πλαστικού είναι πράγματι το νερό, και ακολουθούν τα οστρακοειδή. Η μεγαλύτερη απειλή, ωστόσο, δεν είναι τα ίδια τα μικροπλαστικά, αλλά η ύπαρξη παθογόνων μικροβίων που καθιστούν το νερό μολυσμένο και προκαλούν θανατηφόρες διαρροϊκές νόσους ιδιαίτερα στις πιο φτωχές χώρες. Έχει υπολογιστεί ότι περίπου 2 δισεκατομμύρια άνθρωποι πίνουν νερό μολυσμένο με περιττώματα, το οποίο προκαλεί ετησίως 1 εκατομμύριο θανάτους. «Σε αυτό πρέπει να επικεντρωθούν οι κυβερνήσεις ανά τον κόσμο», δηλώνει ο Μπρους Γκόρντον, από το τμήμα δημόσιας υγείας του ΠΟΥ. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/188230/poy-xamili-i-epikindynotita-ton-mikroplastikon-sto-posimo-nero
environment,www.cnn.gr,Ανησυχητικά στοιχεία: Η WWF αποκαλύπτει πόσο πλαστικό καταπίνει κάθε εβδομάδα ο μέσος άνθρωπος ,"12:26 Τετάρτη, 12 Ιουνίου 2019","Newsroom, CNN Greece","Ένας μέσος άνθρωπος καταπίνει έως και πέντε γραμμάρια  πλαστικό  κάθε εβδομάδα , δηλαδή το βάρος μιας πιστωτικής κάρτας, αναφέρει έκθεση που συντάχθηκε από το Πανεπιστήμιο του Νιούκαστλ της Αυστραλίας για λογαριασμό της οργάνωσης Παγκόσμιο Ταμείο για τη Φύση (WWF). Σύμφωνα με τα αποτελέσματα της έκθεσης αυτής που δημοσιεύθηκαν χθες Τρίτη και αποτελούν απάνθισμα 50 ερευνών που έχουν διεξαχθεί για την κατανάλωση πλαστικού από τους ανθρώπους,  κάθε άνθρωπος καταπίνει περίπου 2.000 μικρά κομματάκια και σωματίδια πλαστικού κάθε εβδομάδα, δηλαδή περίπου 250 γραμμάρια ετησίως. «Αν και οι άνθρωποι έχουν αρχίσει να συνειδητοποιούν όλο και περισσότερο την ύπαρξη των μικροπλαστικών και τις επιπτώσεις τους στο περιβάλλον, η έκθεση αυτή προσφέρει για πρώτη φορά έναν συγκεκριμένο υπολογισμό για το ποσοστό κατανάλωσής τους» από τους ανθρώπους, εξήγησε η Τάβα Παλινισάμι καθηγήτρια του Πανεπιστημίου του Νιούκαστλ. Αυτό «θα συμβάλει στην  κατανόηση των πιθανών τοξικολογικών κινδύνων για τους ανθρώπους », πρόσθεσε. Βασική πηγή του πλαστικού που καταπίνουν οι άνθρωποι είναι το νερό, κυρίως αν είναι εμφιαλωμένο. Μεταξύ των άλλων προϊόντων που αναλύθηκαν,  τα οστρακοειδή, η μπύρα και το αλάτι περιέχουν τα μεγαλύτερα ποσοστά πλαστικού. Σύμφωνα με καναδική έρευνα που δημοσιεύθηκε στις 5 Ιουνίου και βασίστηκε στον τρόπο ζωής του μέσου Αμερικανού, ένας ενήλικας καταπίνει έως και 52.000 μικροσωματίδια πλαστικού ετησίως, στα οποία προστίθενται ακόμη 90.000 αν πίνει νερό αποκλειστικά από πλαστικά μπουκάλια (και 4.000 αν πίνει νερό βρύσης). Αν λάβουμε υπόψη μας τη  μόλυνση του αέρα,  ο αριθμός αυτός ξεπερνά τα 121.000 μικροσωματίδια, με τον αριθμό να διαφέρει κατά τι ανάλογα με τον τρόπο ζωής και τον τόπο κατοικίας, αναφέρει η έκθεση που δημοσιεύθηκε στο περιοδικό Environmental Science and Technology. «Aυτό είναι ένα  σήμα κινδύνου για τις κυβερνήσεις μας:  τα πλαστικά δεν μολύνουν μόνο τα ποτάμια και τους ωκεανούς μας, δεν σκοτώνουν μόνο τη θαλάσσια ζωή, αλλά  βρίσκονται μέσα σε όλους μας », υπογράμμισε ο Μάρκο Λαμπερτίνι γενικός διευθυντής της WWF International σε ανακοίνωσή του. «Αν και η έρευνα εξετάζει τις  ενδεχόμενες αρνητικές επιπτώσεις  του πλαστικού στην υγεία των ανθρώπων, είναι ξεκάθαρο ότι πρόκειται για παγκόσμιο πρόβλημα το οποίο μπορεί να επιλυθεί μόνο αν αντιμετωπίσουμε τις αιτίες της μόλυνσης: αν δεν θέλουμε το πλαστικό στον οργανισμό μας, πρέπει να σταματήσουμε τους εκατομμύρια τόνους του υλικού αυτού που εξακολουθούν να καταλήγουν στη φύση κάθε χρόνο», πρόσθεσε. Ο Λαμπερτίνι ζήτησε να αναληφθεί δράση «σε επίπεδο κυβερνήσεων, εταιρειών, καταναλωτών» και να συναφθεί «μια παγκόσμια συμφωνία» για την αντιμετώπιση της μόλυνσης των ωκεανών, η οποία θα θέτει εθνικούς στόχους. Διαβάστε επίσης Ο Άνθρωπος ξεκληρίζει τη χλωρίδα: 600 είδη φυτών εξαφανίστηκαν τα τελευταία 250 χρόνια Εγκρίθηκε το νομοσχέδιο… Free Willy στον Καναδά!  Προσπάθειες μείωσης του πληθυσμού των τοξικών λαγοκέφαλων στις ελληνικές θάλασσες ",https://www.cnn.gr/news/perivallon/story/180380/anisyxitika-stoixeia-h-wwf-apokalyptei-poso-plastiko-katapinei-kathe-evdomada-o-mesos-anthropos
environment,www.cnn.gr,Η κλιματική αλλαγή απειλεί τη Μεσόγειο - Στο «κόκκινο» οι προβλέψεις για τη Βενετία,"12:16 Τετάρτη, 21 Αυγούστου 2019","Newsroom, CNN Greece","Η  κλιματική αλλαγή   ενδέχεται να προκαλέσει την  άνοδο του ύψους των υδάτων της  Μεσογείου  έως και 20 εκατοστά έως το 2050 και μέχρι 57 εκ. έως το 2100, προκύπτει από έρευνα που δημοσίευσαν στο περιοδικό Water επιστήμονες από το Εθνικό Ινστιτούτο Γεωφυσικής και Ηφαιστειολογίας της Μπολόνιας, στην Ιταλία, του Πανεπιστημίου Ραντμπάουντ της Ολλανδίας και της Σορβόνης στη Γαλλία. Μεταξύ των πόλεων εκείνων που θα νιώσουν περισσότερο τις επιπτώσεις από την  άνοδο των υδάτων   είναι και η  Βενετία , της οποίας τα νερά μπορεί να ανέβουν κατά 60-82 εκ. έως το 2100. Οι επιστήμονες για την έρευνά τους επεξεργάσθηκαν δύο σενάρια. Το πρώτο προβλέπει την  άνοδο της επιφάνειας των υδάτων κατά 20 εκατ. μέσα σε 30 χρόνια  και ένα δεύτερο, πιο αισιόδοξο, που προβλέπει άνοδο 17 εκ. έως το 2050 και 34 εκ. ως το 2100, όπως τονίζει ο συνυπογράφων την έρευνα, Μάρκο Αντσιντέι. Οι ερευνητές μελέτησαν τις μεταβολές στο ύψος των υδάτων σε εννέα ωκεανογραφικούς σταθμούς, στην κεντρική και νότιο Μεσόγειο—οι οποίοι μετρούν τα υδάτινα επίπεδα από το 1888. Τα δεδομένα από τους σταθμούς αυτούς συγκρίθηκαν και συνδυάσθηκαν με τα αντίστοιχα από τις κλιματικές προβλέψεις του  Διεθνούς Βήματος για την Κλιματική Αλλαγή (IPCC)  του  ΟΗΕ . Επίσης ελήφθησαν υπ’ όψιν οι μετρήσεις σχετικά με τις εδαφικές βυθίσεις που οφείλονται είτε σε φυσικά αίτια, είτε στην ανθρώπινη δραστηριότητα και καταγράφηκαν με το σύστημα GPS την τελευταία 20ετία. Αλλά και οι τοπικές ιδιομορφίες και φαινόμενα, όπως οι κυματισμοί στην θαλάσσια επιφάνεια, μπορούν να επηρεάσουν τις συνολικές μεταβλητές της έρευνας, μέχρι ενός ποσοστού 9%. Αυτός είναι κι ένας από τους λόγους γιατί στη λιμνοθάλασσα της Βενετίας το ύψος των υδάτων ανεβαίνει με τόσο γοργούς ρυθμούς, εξηγεί ο ερευνητής Αντόνιο Βέκιο.  Όπως προσθέτει ο Αντσιντέι «ιδιαίτερα κατά μήκος των χαμηλής στάθμης και σαθρών ακτών η αναμενόμενη άνοδος είναι ικανή να προκαλέσει μία ακόμη ταχύτερη θαλάσσια διείσδυση, δηλ. η θάλασσα τείνει να διαβρώνει όλο και μεγαλύτερα τμήματα των ακτών με τρόπο ακόμη πιο έντονο από ό,τι στις λιγότερο σαθρές ακτές». «Αυτό αποτελεί έναν παράγοντα κινδύνου για το  περιβάλλον , για τις υποδομές και για τις ανθρώπινες δραστηριότητες, μέσω της διάβρωσης, των  απειλών για  πλημμύρες , μεγάλα κύματα στις ακτές , που θα έχουν επακόλουθες οικονομικές απώλειες. Οι θεσμοί, σε κάθε επίπεδο της διακυβέρνησης, οφείλουν να λαμβάνουν υπ’ όψιν τους αυτές τις προβλέψεις, διότι αποτελούν βασικά εργαλεία για να εξασφαλισθεί με ακόμη πιο εμπεριστατωμένο τρόπο η διαχείριση των ακτών μας», καταλήγει ο ίδιος. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/188121/h-klimatiki-allagi-apeilei-ti-mesogeio-sto-kokkino-oi-provlepseis-gia-ti-venetia
environment,www.cnn.gr,Η χρήση των ιππόκαμπων ως «βιάγκρα» απειλεί την ύπαρξή τους,"14:40 Τετάρτη, 12 Ιουνίου 2019","Newsroom, CNN Greece","Σε μια σειρά μαγαζιών στο Sheung Wan, στη δυτική μεριά του  Χονγκ Κονγκ , μεγάλες ποσότητες από  αλογάκια της θάλασσας  αποθηκεύονται και πωλούνται σε πλαστικά κουτιά και γυάλινα βάζα. Η τιμή τους φτάνει έως και τα πέντε δολάρια το ένα, ενώ σύμφωνα με μαγαζάτορες,  αγοράζονται κυρίως από άνδρες άνω των 50.  Για ποιο λόγο; Στην κινεζική ιατρική, οι ιππόκαμποι εκτιμάται ότι  έχουν ιδιότητες του βιάγκρα  και το Χονγκ Κονγκ αποτελεί το μεγαλύτερο κέντρο εμπορίου του εν λόγω ζώου, παγκοσμίως. Σύμφωνα με μελέτη, εκεί έγιναν περίπου  τα δύο τρίτα όλων των εισαγωγών  του ζώου, από το 2004 έως το 2017. Σε αυτή την περιοχή του Χονγκ Κονγκ ασκείται η  παραδοσιακή κινεζική ιατρική  –ένα αρχαίο σύστημα που χρησιμοποιεί αποξηραμένα φυτά και ζώα για τη θεραπεία ασθενειών. Το Παγκόσμιο Ταμείο για την άγρια φύση αναφέρει ότι η δημοτικότητά του ως φαρμάκου αυξάνει επίσης τις πωλήσεις στην Κίνα, την Ταιβάν και την Ινδονησία. Ενώ κανείς δεν ξέρει πόσα αλογάκια της θάλασσας έχουν μείνει στον κόσμο, οι ειδικοί λένε ότι  βρίσκονται υπό απειλή.  Η μελέτη τους είναι αρκετά δύσκολη, αφού είναι απλωμένα στα βάθη των ωκεανών και είναι δύσκολο να εντοπιστούν, αφού αρκετά είναι μικρότερα από μία ίντσα και αλλάζουν και χρώμα για να καμουφλαριστούν. Περίπου  37 εκατομμύρια ιππόκαμποι πιάνονται κάθε χρόνο  και παρότι υπάρχουν κανονισμοί για την προστασία τους, το λαθρεμπόριο είναι αχαλίνωτο. Σύμφωνα με το πρότζεκτ “Seahorse”, έρευνα που διεξήχθη σε όλο τον κόσμο δείχνει ότι ο πληθυσμός τουλάχιστον 11 ειδών έχει καταγράψει μείωση περίπου 30% με 50% τα τελευταία 15 χρόνια. Τα αλογάκια της θάλασσας αναφέρθηκαν για πρώτη φορά στα κινεζικά ιατρικά βιβλία το 700 μ.Χ., αλλά μάλλον πάνε ακόμα πιο πίσω, σύμφωνα με τον Lixing Lao, διευθυντή της Ιατρικής σχολής του Πανεπιστημίου του Χονγκ Κονγκ. «Σύμφωνα με την κινεζική ιατρική θεωρία,  είναι θρεπτικά και δίνουν περισσότερη ενέργεια στο σώμα », λέει ο Lao. Αναμεμειγμένα με βότανα και βρασμένο σαν τσάι, τα αποξηραμένα αλογάκια χρησιμοποιούνται κυρίως για  θεραπεία του άσθματος και της ανδρικής στυτικής δυσλειτουργίας, περιλαμβανομένης της ανικανότητας και της πρόωρης εκσπερμάτωσης. Ο Lao, ωστόσο, λέει ότι δεν υπάρχει καμία επιστημονική απόδειξη για τα παραπάνω –ανακούφιση από το άσθμα και βελτίωση της σεξουαλικής επίδοσης- και προσθέτει ότι δεν έχουν γίνει κλινικές δοκιμές σε ανθρώπους σε αυτό το κομμάτι. Στη θεωρία, τα αλογάκια της θάλασσας είναι προστατευόμενα ζώα και συγκαταλέγονται στη λίστα της διεθνούς συμφωνίας του 2002 που διασφαλίζει ότι το εμπόριο άγριων ζώων και φυτών δεν απειλεί την ύπαρξή τους. Με αυτή τη λίστα, μπορεί να γίνει εξαγωγή του ζώου μόνο αν έχουν αποκτηθεί νόμιμα και υπάρχουν αποδείξεις γι’αυτό. Ορισμένες χώρες όπως η Ταϊλάνδη, οι Φιλιππίνες και η Ινδονησία, προχώρησαν περεταίρω και απαγόρεψαν εντελώς τις εξαγωγές τους. Οι προσπάθειες αυτές, όμως, δεν έχουν σώσει το ζώο, αντιθέτως δημιούργησαν μια μαύρη αγορά.  Ερευνητές ανέκριναν 220 εμπόρους για την προέλευση των αποθεμάτων τους κατά το 2016 και το 2017 και βρήκαν ότι περίπου το 95% είχε εισαχθεί από χώρες που απαγόρευαν τις εξαγωγές. Αποκάλυψαν, μάλιστα, ότι ο νούμερο ένα προμηθευτής των μαγαζιών του Χονγκ Κονγκ ήταν η Ταϊλάνδη, παρότι η χώρα ανέστειλε επίσημα όλες τις εξαγωγές τον Ιανουάριο του 2016. Αρκετοί έμποροι παραδέχτηκαν ότι  τους κουβαλούσαν στην πόλη μέσα σε βαλίτσες.  Τα αποξηραμένα ζώα μπορούν εύκολα να περάσουν τα σύνορα, πολλές φορές αναμεμειγμένα με άλλες αποξηραμένες τροφές. Καθώς το εμπόριο γίνεται στα κρυφά, είναι πιο δύσκολο να εντοπιστεί και να παταχθεί. Τα κινεζικά μαγαζιά στο Sheung Wan δεν παρανομούν πουλώντας τα, αφού οι κανόνες που υπάρχουν είναι για τον έλεγχο των εισαγωγών και των εξαγωγών και όχι για το εμπόριο στην περιοχή. Το υπουργείο Γεωργίας προσπαθεί να σταματήσει τις παράνομες εισαγωγές . Το 2018 οι αρχές κατάσχεσαν 45 φορτία συνολικού βάρους 450 κιλών – περίπου 175.000 ζώα. Η μεγαλύτερη ποινή που επιβλήθηκε σε λαθρέμπορα ήταν φυλάκιση τεσσάρων μηνών. Μπορεί η ζήτηση για ιππόκαμπους να είναι αυξημένη στην παραδοσιακή κινεζική αγορά ιατρικής, αλλά ακόμα και αν το εμπόριο σταματήσει, δεν θα σωθούν. Αυτό συμβαίνει επειδή  το βασικό πρόβλημα δεν είναι η κινεζική ιατρική, αλλά «η βιομηχανία της αλιείας». Ως σχετικά σπάνια ζώα, οι ιππόκαμποι δεν αποτελούν συνήθως στόχο των ψαράδων με τις τράτες, αλλά όταν χρησιμοποιούνται αδιακρίτως αλιευτικά εργαλεία, πιάνονται στα δίχτυα μαζί με όλα τα υπόλοιπα ψάρια. Ο μόνος τρόπος για να προστατευτούν, είναι η  καλύτερη διαχείριση των τρόπων αλιείας  – μείωση του αριθμού των τρατών και αποκλεισμό τους από μεγάλες ζώνες ωκεανών. Τέλος, θα πρέπει να εφαρμόζονται σωστά οι νόμοι για την απαγόρευση του εμπορίου, με περισσότερους ελέγχους φορτίων. Used as a natural Viagra in Chinese medicine, seahorse numbers are declining By Sarah Lazarus, CNN Διαβάστε επίσης Λονδίνο: ΑΤΜ άρχισε να πετάει λεφτά – Άφωνοι οι αυτόπτες μάρτυρες  Ινδία: 17χρονος λιντσαρίστηκε από συμμαθητές του γιατί κάθισε στις μπροστινές θέσεις στο σχολείο Χάος στην Αλβανία: Συνεχίζεται η κόντρα Ράμα – Μέτα ενόψει της ψηφοφορίας καθαίρεσης του προέδρου",https://www.cnn.gr/news/perivallon/story/180395/h-xrisi-ton-ippokampon-os-viagkra-apeilei-tin-yparxi-toys
environment,www.cnn.gr,Ο Αμαζόνιος φλέγεται: Στο σκοτάδι το Σάο Πάολο - Τεράστια η οικολογική καταστροφή ,"16:55 Τετάρτη, 21 Αυγούστου 2019","Newsroom, CNN Greece","Ξαφνικά στις τρεις το απόγευμα ο ήλιος σα να βασίλεψε πάνω από το  Σάο Πάολο . Μπορεί η μεγαλούπολη στα νοτιοανατολικά της Βραζιλίας να απέχει  3.000 χλμ  από την Αμαζονία, όμως την περασμένη Δευτέρα  ένιωσε τα αποτελέσματα της ανεύθυνης και δόλιας πολιτικής απέναντι στα δάση  και τη ζούγκλα της χώρας. πυρκαγιές Οι καπνοί από την Αμαζονία και τη φωτιά από τον άλλο δασικό πνεύμονα του Παντανάλ, μεταφέρθηκαν από τους ανέμους νοτιοανατολικά, συμβάλλοντας σύμφωνα με τον μετεωρολόγο Μαρσέλου Πινιέιρου, του ινστιτούτου Cimatempo, στη «φυσική καταστροφή, με τον ουρανό να σκοτεινιάζει περισσότερο από το κανονικό».  Η Βραζιλία βιώνει το μεγαλύτερο κύμα πυρκαγιών της τελευταίας 5ετίας , σύμφωνα με το ίδρυμα της διαστημικής υπηρεσίας της χώρας ΙΝΡΕ, που ανήκει στο υπουργείο Επιστημών και Τεχνολογίας. Το ΙΝΡΕ έχει καταγράψει 71.497 πυρκαγιές από την 1η Ιανουαρίου έως τις 18 Αυγούστου, αριθμός κατά 82% αυξημένος από την ίδια περίοδο κατά το περασμένο έτος, στην οποία είχαν καταγραφεί 39.194 πυρκαγιές. Το τελευταίο μεγάλο κύμα πύρινης καταστροφής είχε καταγραφεί το 2016 με 66.622 φωτιές. Μολονότι ακόμη δεν έχει αποσαφηνισθεί με ποιόν τρόπο οι πυρκαγιές έχουν προκαλέσει τα νέφη, οι ειδικοί από πολλών ημερών είχαν ειδοποιήσει για τη δημιουργία του φαινομένου και τη μετατόπισή του νοτιότερα. Δεν ήταν μόνο η εταιρεία διαστήματος ΙΝΡΕ, αλλά και η αμερικανική NASA, που με τους δορυφόρους τους εντόπισαν μεγάλες συγκεντρώσεις CO2 πάνω από τα κρατίδια Άκρε, Ροντόνια, Μάτο Γκρόσο και Μάτο Γκρόσο ντο Σουλ. Οι ειδικοί τονίζουν πως αιτία για τις πυρκαγιές είναι η ξηρασία-σε πολλές περιοχές δεν έχει βρέξει για πάνω από τρεις μήνες-αλλά σε μεγάλο βαθμό και οι μεγαλοϊδιοκτήτες γης και οι διάφοροι καταπατητές, οι οποίοι προκαλούν πυρκαγιές για να πληθύνουν τα εδάφη τους. Μάλιστα, η εφημερίδα Folha de S. Paulo αποκαλύπτει πως οι καλλιεργητές του κρατιδίου Παρά κήρυξαν τη 10η Αυγούστου « Ημέρα της Φωτιάς ». Μέσα στις επόμενες ώρες, το ΙΝΡΕ είχε καταγράψει μία σειρά από πυρκαγιές στην περιοχή ατή. Από την πλευρά του το κρατίδιο Άκρε κήρυξε κατάσταση περιβαλλοντικού συναγερμού εξαιτίας του μεγάλου αριθμού πυρκαγιών που έχουν εκδηλωθεί.  Brazil’s Amazon rainforest is on fire  pic.twitter.com/UzmN19KRKB August 21, 2019 Για πολλές εβδομάδες η περιοχή αυτή έχει βρεθεί στο επίκεντρο του διεθνούς ενδιαφέροντος. Ο ακροδεξιός πρόεδρος της Βραζιλίας Ζαΐχ Μπολσονάρου έχει επικρίνει τα στοιχεία της ΙΝΡΕ, τα οποία τεκμαίρουν μία αύξηση της αποψίλωσης των δασών της Αμαζονίας κατά τους πρώτους μήνες της διακυβέρνησής του. Ο Μπολσονάρου αμφισβήτησε τα στοιχεία αυτά σε συνάντησή του με δημοσιογράφους. Ο πρόεδρος της ΙΝΡΕ δημοσίως αμφισβήτησε τις κατηγορίες του προέδρου και κατέληξε να απολυθεί αμέσως μετά. Ο ακροδεξιός πρόεδρος, ήδη από την προεκλογική του εκστρατεία το 2018 είχε ταχθεί υπέρ της χαλάρωσης των ελέγχων για να αποφευχθεί η αποψίλωση των δασών. Αφαίρεσε αρμοδιότητες από το Ινστιτούτο Περιβάλλοντος και Φυσικών Πόρων της Βραζιλίας και επέτρεψε τις  εξορύξεις στις προστατευμένες περιοχές των ιθαγενών φυλών . Επίσης συγκρούσθηκε ανοικτά με τη Γερμανία και τη Νορβηγία, που από το 2008 στηρίζουν οικονομικά το Ταμείο για την Αμαζονία, το οποίο χρηματοδοτεί τα σχέδια για την προστασία της ζούγκλας και των δασών της Βραζιλίας. Το αποτέλεσμα ήταν οι δύο χώρες αυτές να παγώσουν τις χρηματοδοτήσεις για την προστασία του παγκόσμιου αυτού δασικού πνεύμονα. Διαβάστε επίσης Φωτιά σε σκάφος στο Μικρολίμανο  Καρδίτσα: Ηλικιωμένος έχασε τη ζωή του από πυρκαγιά στο σπίτι του Λαμία: Φωτιά σε εργοστάσιο ξυλείας στη Νέα Μαγνησία",https://www.cnn.gr/news/perivallon/story/188157/o-amazonios-flegetai-sto-skotadi-to-sao-paolo-terastia-i-oikologiki-katastrofi
environment,www.cnn.gr,«Πνίγουν» τα πάντα: Βρέθηκε πλαστική σακούλα στο βαθύτερο σημείο των ωκεανών ,"10:33 Τρίτη, 14 Μαίου 2019","Newsroom, CNN Greece","Ένας  Αμερικανός εξερευνητής των θαλασσών  κατάφερε να κάνει την  βαθύτερη  κατάδυση   που έχει καταγραφεί ποτέ στην ιστορία με βαθυσκάφος και επέστρεψε στην επιφάνεια με ένα  δυσάρεστο μήνυμα. Victor  Vescovo Mariana Trench    Ειρηνικό Ωκεανό Έφτασε σε  βάθος 11 χιλιομέτρων  – μία από τις καταδύσεις του κράτησε 4 τέσσερις ώρες – και κατέρριψε το ρεκόρ για την βαθύτερη κατάδυση στην ιστορία από ένα και μόνο άτομο, όπως γνωστοποίησε η ομάδα του. Το προηγούμενο ρεκόρ το κρατούσε ο  James  Cameron  από το 2012. Ο Vescovo  εντόπισε τέσσερα νέα είδη  που μπορούν να δώσουν απαντήσεις σχετικά με την ιστορία της Γης, αλλά παρατήρησε ακόμη και σε τόσο μεγάλο βάθος υπάρχουν  πλαστικά . Συγκεκριμένα, εντόπισε μία  πλαστική σακούλα και περιτυλίγματα γλυκών .  Τα είδη που εντοπίστηκαν θα υποβληθούν σε  εξετάσεις  για να διερευνηθεί αν έχουν στον οργανισμό τους  μικροπλαστικά . Ο 53χρονος εξερευνητής, μιλώντας στο  CNNi , τόνισε πως έκανε το ταξίδι για να δοκιμάσει τα ανθρώπινα όρια και να εξυπηρετήσει τους σκοπούς της επιστήμης.  «Είναι φυσική κλίση του ανθρώπου να φτάνει στα άκρα», είπε ο Vescovo και προσέθεσε: «Θεωρώ πως είναι ένα  υπέροχο στοιχείο της ανθρώπινης φύσης  που μας ωθεί στο να φτάνουμε τους εαυτούς μας στα όρια, κάτι το οποίο μας έχει βοηθήσει σαν είδος να φτάσουμε εκεί που είμαστε σήμερα». Το ταξίδι του έγινε με ένα βαθυσκάφος ονόματι « The  Limiting  Factor » και καταγράφηκε σε βίντεο για να παρουσιαστεί σε ντοκιμαντέρ του Discovery Channel.  Στόχος της αποστολής ήταν να γίνει μία λεπτομερής καταγραφή των πέντε βαθύτερων σημείων των ωκεανών με σόναρ. Πλην του Mariana Trench, η ομάδα έχει, επίσης, κάνει αποστολές στο Puerto Rico Trench στον Ατλαντικό Ωκεανό, το South Sandwich Trench του Νότιου Ατλαντικού και το Java Trench του Ινδικού Ωκεανού.  Επόμενος σταθμός είναι το ανεξερεύνητο Molloy Deep του Αρκτικού Ωκεανού, όπου η ομάδα αναμένεται να καταδυθεί τον Αύγουστο του 2019. Ο Vescovo δηλώνει υπερήφανος για τις επιστημονικές του ανακαλύψεις και για το πλοιάριο της ομάδας που άντεξε στο δύσκολο τεστ.  Deepest ever dive finds plastic bag at bottom of Mariana Trench , byFrancesca Street Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/176543/pnigoyn-ta-panta-vrethike-plastiki-sakoyla-sto-vathytero-simeio-ton-okeanon
environment,www.cnn.gr,Προειδοποίηση: Με «ερημοποίηση» κινδυνεύει το ένα τρίτο των εδαφών της Ελλάδας,"09:48 Δευτέρα, 17 Ιουνίου 2019","Newsroom, CNN Greece","Σε  υψηλό δυνητικό κίνδυνο  « ερημοποίησης » υπόκειται το  ένα τρίτο των ελληνικών εδαφών , σύμφωνα με έρευνα του  ΟΗΕ . «Η ερημοποίηση συνιστά  τεράστια απειλή , ειδικά για τη λεκάνη της Μεσογείου » επισημαίνει μιλώντας στο Αθηναϊκό - Μακεδονικό Πρακτορείο Ειδήσεων ο ακαδημαϊκός,  Χρήστος Ζερεφός. «Η γνώση αυτή προέρχεται τόσο από τα μοντέλα προβλέψεων για τα επόμενα 70 με 80 χρόνια όσο και από το παρελθόν» επισημαίνει ο ίδιος. Όπως υπενθυμίζει, ο πρώτος που περιέγραψε αυτό το φαινόμενο ήταν ο Αριστοτέλης στα «Μετεωρολογικά» του. «Εκεί αναρωτιέται πώς έγινε έρημος η Σαχάρα. Και αναφέρεται σε  μια μεγάλη  κλιματική αλλαγή  για τους μηχανισμούς της οποίας θέτει ερωτήματα», λέει. Εκατό χώρες στον κόσμο, μεταξύ των οποίων και η  Ελλάδα , το ένα τρίτο των εδαφών της οποίας υπόκειται σε υψηλό δυνητικό κίνδυνο είναι οι αριθμοί της ερημοποίησης, σύμφωνα με στοιχεία του ΟΗΕ, ο οποίος καθιέρωσε την 17η Ιουνίου ως  παγκόσμια ημέρα ευαισθητοποίησης για την αντιμετώπιση του φαινομένου . Οι αριθμοί λένε ακόμη πως  έως το 2025 περισσότεροι από 1,8 δισεκατομμύρια άνθρωποι θα έρθουν αντιμέτωποι με το πρόβλημα της παντελούς  έλλειψης νερού , ενώ τα δυο τρίτα του πλανήτη θα ζουν με την αγωνία της εξάντλησης των αποθεμάτων. Λένε ακόμη πως  η ερημοποίηση θα προκαλέσει περισσότερους θανάτους από κάθε άλλη φυσική καταστροφή  και πως εξαιτίας του φαινομένου περισσότεροι από 135 εκατομμύρια άνθρωποι θα υποχρεωθούν να εγκαταλείψουν τις εστίες τους. Αν υπάρχει μια σημαντική διαφορά με το παρελθόν αυτή είναι η  ταχύτητα   με την οποία εκδηλώνεται το φαινόμενο . Και σε αυτή την ιλιγγιώδη ταχύτητα πρωτεύοντα ρόλο έχει ο άνθρωπος. «Το χαρακτηριστικό της αποσταθεροποίησης του κλίματος που οφείλεται στον άνθρωπο είναι ότι η αποσταθεροποίηση αυτή εκδηλώνεται σε πολύ μικρή χρονική περίοδο. Στο παρελθόν η αλλαγή αυτή ξεκινούσε και ολοκληρωνόταν σε ένα διάστημα χιλιάδων ετών» εξηγεί ο κ. Ζερεφός. 6 Photos: 6 Photos: 6 Photos: 6 Photos: 6 Photos: 6 Photos: «Σήμερα ξέρουμε ότι  υπήρξε μια παρατεταμένη περίοδος ξηρασίας  στην εποχή του χαλκού, η οποία σύμφωνα με κάποιους μελετητές διήρκησε τριάντα χρόνια και σύμφωνα με άλλους ακόμη και τριακόσια. Είναι η περίοδος που κατέβηκαν οι Δωριείς από τον Βορρά και κατέλαβαν το Άργος και τις Μυκήνες για να αλλάξει η ροή της Ιστορίας», λέει ο διακεκριμένος ακαδημαϊκός. Η ανατολική Πελοπόννησος , που κατέλαβαν τότε οι Δωριείς,  θεωρείται σήμερα υψηλού κινδύνου . Στο «κόκκινο» βρίσκονται ακόμη  όλα τα νησιά του Αιγαίου , καθώς και  τμήματα της Στερεάς Ελλάδας  και της  Εύβοιας , καθώς και της  Θεσσαλίας , της  Μακεδονίας , της  Θράκης , όπως και η  Κεντρική  και η  Νοτιοανατολική Κρήτη . Επιστρέφοντας στο παρελθόν, άλλες γνωστές περίοδοι  ξηρασίας   ήταν αυτή που ξεκίνησε περίπου το 100 μ.Χ., ενώ άλλη μία σημειώθηκε κατά τους μεσαιωνικούς χρόνους. «Πιο πρόσφατα, τη δεκαετία του 1970, ξεκίνησε μια νέα περίοδος ξηρασίας στη Βορειοδυτική Αφρική, η οποία διαρκεί δυστυχώς μέχρι σήμερα. Από εκείνη την περιοχή είχαμε τους πρώτους οικολογικούς πρόσφυγες καθώς εξαιτίας της ξηρασίας επεκτάθηκε η έρημος προς τη Σαβάνα», αναφέρει ο Χρήστος Ζερεφός. «Ξέρουμε ότι ο υδροφόρος ορίζοντας στη Βόρεια Αφρική κατεβαίνει και ότι σε οάσεις όπως είναι η Φαράν, στη χερσόνησο του Σινά, που άλλοτε ανέβλυζε το νερό επίγεια -κι εγώ θυμάμαι ως παιδί- τώρα είναι σε βάθος πάνω από 20 και 30 μέτρα. Το γεγονός ότι αυτή η αλλαγή επισυμβαίνει στη διάρκεια της ζωής ενός ανθρώπου σημαίνει πολλά.  Το κλίμα πάντα άλλαζε . Αλλά η  ανθρώπινη παρέμβαση  επέτεινε αυτές τις αλλαγές και γι' αυτό βλέπουμε αυτά τα φαινόμενα», προσθέτει.  Σύμφωνα με τον ίδιο,  ο άνθρωπος ευθύνεται κατά 30% με 35% για την  αλλαγή του κλίματος . «Εάν δεν κάνουμε κάτι  σε λίγο θα ευθύνεται κατά 70% και 80% » επισημαίνει ο κ. Ζερεφός. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/180961/proeidopoiisi-me-erimopoiisi-kindyneyei-to-ena-trito-ton-edafon-tis-elladas
environment,www.cnn.gr,"Κλιματική αλλαγή: Άστατος, βροχερός αλλά και… θερμότερος από το φυσιολογικό ο Ιούνιος ","10:02 Σάββατο, 22 Ιουνίου 2019","Newsroom, CNN Greece","Θερμότερος  από τις κανονικές για την εποχή τιμές και πολύ  βροχερός   είναι τα τελευταία χρόνια ο Ιούνιος, ο οποίος θεωρείται από τους μετεωρολόγους ως ο πιο άστατος μήνας του χρόνου. Ωστόσο, η  αύξηση της  θερμοκρασίας  λόγω της  κλιματικής αλλαγής , εντείνει τα καιρικά φαινόμενα με αύξηση των ισχυρών βροχοπτώσεων, των καταιγίδων και των χαλαζοπτώσεων. Τις διαπιστώσεις αυτές κάνει, σε συνέντευξή του στο ΑΠΕ-ΜΠΕ, ο δρ Μετεωρολογίας στο Αριστοτέλειο Πανεπιστήμιο Θεσσαλονίκης,  Μιχάλης   Σιούτας , ξεκαθαρίζοντας ότι η αστάθεια του καιρού είναι φυσιολογικό γεγονός για την εποχή αυτή που είναι μεταβατική προς το  καλοκαίρι   και το μόνο που κάνει τη διαφορά είναι η ένταση των φαινομένων. «Ο Ιούνιος και ο Μάιος είναι οι μήνες της μεγαλύτερης ατμοσφαιρικής αστάθειας, κυρίως για το βορειοελλαδικό χώρο και τις ηπειρωτικές περιοχές της χώρας. Τους μήνες αυτούς εκδηλώνονται φαινόμενα αστάθειας όπως, οι καταιγίδες, τα μπουρίνια, οι χαλαζοπτώσεις αλλά και μεγάλος αριθμός ηλεκτρικών εκκενώσεων, αστραπών και κεραυνών» αναφέρει ο κ. Σιούτας. Όσον αφορά τον φετινό Ιούνιο, είναι γενικά  θερμότερος  από τις κανονικές τιμές του, αλλά πολύ βροχερός, με τις βροχοπτώσεις να είναι έως και τετραπλάσιες από τα κανονικά επίπεδα.  «Η κλιματική αλλαγή  επιδρά κατ’ αρχάς στη σταθερή αύξηση της θερμοκρασίας  που παρατηρούμε τις τελευταίες δεκαετίες. Η αύξηση αυτή της θερμοκρασίας αναμφίβολα επιδρά στα διάφορα καιρικά φαινόμενα και όπως δείχνουν οι περισσότερες έρευνες επιδρά στην αύξηση της συχνότητας των ακραίων καιρικών φαινομένων. Στο βορειοελλαδικό χώρο παρατηρούμε αύξηση των επεισοδίων των ισχυρών βροχοπτώσεων, και αύξηση των χαλαζοπτώσεων περισσότερο από 30% τις τελευταίες δεκαετίες». Δηλώνει ο δρ. Μιχάλης Σιούτας. Ενώ συμπληρώνει: «Επίσης  αύξηση των ισχυρών  καταιγίδων , καθώς και την εμφάνιση υπερκαταιγίδων, φαινόμενα με μεγάλη διάρκεια ζωής, μεγάλη ένταση, που πλήττουν αρκετές περιοχές με καταρρακτώδεις βροχές, χαλάζι μεγάλου μεγέθους, ανεμοθύελλες και μερικές φορές και ανεμοστρόβιλους». Τέλος, προσθέτει ότι «Τα φαινόμενα των  ανεμοστρόβιλων   ξηράς και θάλασσας που παρακολουθούμε και ερευνούμε συστηματικά στη χώρα μας τις τελευταίες δεκαετίες παρουσιάζει επίσης μεγάλη αύξηση, παρόλο που έχουμε ενδείξεις, ωστόσο δεν έχουμε ακόμα καταλήξει σε πλήρη συμπεράσματα αν η αυξητική τάση του φαινομένου αυτού οφείλεται στην κλιματική αλλαγή». Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/181643/klimatiki-allagi-astatos-vroxeros-alla-kai-thermoteros-apo-to-fysiologiko-o-ioynios
environment,www.cnn.gr,Καύσωνας στη Λιθουανία: Θερμοκρασίες-ρεκόρ άνω των 35 βαθμών,"19:38 Πέμπτη, 13 Ιουνίου 2019","Newsroom, CNN Greece","Οι  θερμοκρασίες   στη  Λιθουανία   ανήλθαν σε  πρωτόγνωρα για τον μήνα Ιούνιο επίπεδα,  ανακοίνωσαν οι μετεωρολόγοι, με το κύμα ζέστης να αναγκάζει τις  αρχές να κλείσουν σχολεία  και να απειλεί τη  συγκομιδή της χώρας της Βαλτικής. 35,7 βαθμούς Κελσίου.  Ιούνιο στη Λιθουανία, Η Τετάρτη ήταν επίσης η φονικότερη ημέρα του έτους , καθώς έξι άνθρωποι πνίγηκαν στη Λιθουανία, την ώρα που εκατοντάδες σχολεία ανέστειλαν τα μαθήματά τους  ή τα διέκοψαν νωρίτερα εξαιτίας της ζέστης. Σύμφωνα με τους επιστήμονες, οι ακραίες μετεωρολογικές συνθήκες αποτελούν  εν μέρει αποτέλεσμα των κλιματικών αλλαγών . «Η Λιθουανία  έχει γνωρίσει κι άλλες φορές κύματα ζέστης, όμως τώρα εμφανίζονται συχνότερα και είναι εντονότερα λόγω της κλιματικής αλλαγής»  εξήγησε στο Γαλλικό Πρακτορείο ο Ντονάτας Βαλιούκας, κλιματολόγος του Πανεπιστημίου του Βίλνιους. Αργότερα σήμερα,  αναμένονται στη χώρα καταρρακτώδεις βροχές συνοδευόμενες από χαλάζι,  σύμφωνα με τον Στάρκους. Αντιθέτως, όπως αναφέρει ο υπουργός Γεωργίας Γκιέντριους Σούρπλις, ορισμένες περιοχές γνωρίζουν «πραγματικές συνθήκες ξηρασίας που οφείλονται στην κλιματική αλλαγή», οι οποίες απειλούν τις συγκομιδές, την ώρα πο υ επιστήμονες προειδοποιούν ότι η χαμηλή στάθμη των ποταμών συνιστά απειλή για τα ψάρια, ελλείψει οξυγόνου. Στη Λετονία, όπου οι ανώτερες θερμοκρασίες των 32 βαθμών Κελσίου ε πιμένουν εδώ και πολλές ημέρες, το ρεκόρ ζέστης καταρρίφθηκε στις 13 Ιουνίου.  Το δυτικό τμήμα της χώρας επλήγη από καταιγίδες, ενώ η χαλαζόπτωση προκάλεσε σοβαρές καταστροφές στο δίκτυο ηλεκτρικής ενέργειας και σε θερμοκήπια. Δύο τουρίστες, που τραυματίστηκαν στο τροχόσπιτό τους μετά την πτώση ενός δέντρου, νοσηλεύονται. Η Εσθονία επλήγη την περασμένη εβδομάδα από κύμα ζέστης με τις θερμοκρασίες να κυμαίνονται αυτή τη στιγμή γύρω στους 20 βαθμούς κελσίου. Αναμένονται, επίσης, καταιγίδες στη χώρα. Επιπλέον, η γειτονική  Πολωνία γνωρίζει υψηλές θερμοκρασίες, με αποτέλεσμα την αυξημένη χρήση των κλιματιστικών. Σαράντα δύο άνθρωποι έχουν ήδη πνιγεί στην Πολωνία αυτόν τον μήνα, σύμφωνα με το κυβερνητικό κέντρο ασφαλείας RCB. Διαβάστε επίσης Καιρός: Βροχερό το σκηνικό και σήμερα - Πέφτει και άλλο η θερμοκρασία Καιρός: Βροχερό το σκηνικό την Τετάρτη - Πέφτει και άλλο η θερμοκρασία Καιρός: Συννεφιά και βροχές στα βόρεια, σκόνη και ζέστη στα νότια",https://www.cnn.gr/news/perivallon/story/180586/kaysonas-sti-lithoyania-thermokrasies-rekor-ano-ton-35-vathmon
environment,www.cnn.gr,Ο πλανήτης εκπέμπει SOS: Κάτι πολύ ανησυχητικό συνέβη με το λιώσιμο των πάγων στη Γροιλανδία,"00:15 Δευτέρα, 17 Ιουνίου 2019","Newsroom, CNN Greece","Έντονη είναι η ανησυχία των ειδικών από το γεγονός ότι πάνω από το 40% της Γροιλανδίας «βίωσε» μία άνευ προηγουμένου απώλεια πάγου που ξεπέρασε τους δύο γιγατόνους μέσα σε μία μόνο ημέρα. Ενώ η Γροιλανδία είναι ένα μεγάλο νησί γεμάτο με πάγο,  είναι ασυνήθιστο να χάνεται τέτοια ποσότητα  στην αρχή του καλοκαιριού. Η μέση «περίοδος τήξης» διαρκεί από τον Ιούνιο ως τον Αύγουστο, ωστόσο το μεγαλύτερος μέρος της σημειώνεται τον Ιούλιο .      Yesterday (13th June), we calculate  #Greenland   #icesheet  lost more than 2 Gt (2 km³) of ice,, melt was widespread but didn't quite get to  #SummitCamp  which was just below 0°C The high melt is unusual so early in the season but not unprecedented https://t.co/Ftg0fkC7AK   pic.twitter.com/Y4jQ1FoFRZ June 14, 2019 Η ξαφνική άνοδος στο λιώσιμο των πάγων είναι «ασυνήθιστη, αλλά όχι πρωτόγνωρη» αναφέρει ο Thomas Mote, ερευνητής στο Πανεπιστήμιο της Τζόρτζια στο CNNi. « Είναι ισάξιο με τις ανόδους που είχαμε παρατηρήσει τον Ιούνιο του 2012 » πρόσθεσε ο Mote, αναφερόμενος στο μεγαλύτερο λιώσιμο των πάγων που έχει γίνει στην ιστορία. «Καμπανάκι» επιστημόνων για κλιματικό «χάος» από το λιώσιμο πάγων σε Ανταρκτική και Γροιλανδία Παρ΄ όλα αυτά, η αύξηση αυτή θα μπορούσε να είναι ένα  κακό σημάδι που ίσως  προμηνύει ένα νέο, δυσάρεστο ρεκόρ. Το χιόνι και ο πάγος αντανακλούν την ηλιακή ακτινοβολία πίσω στο διάστημα και μειώνουν την ποσότητα θερμότητας, κάτι που συμβάλλει στη διατήρηση των πάγων ακόμα και το καλοκαίρι. Η διαδικασία αυτή είναι γνωστή ως « albedo », όπως εξηγεί ο Mote. Το CNNi στον Αρκτικό Κύκλο: Το λιώσιμο των πάγων και οι δυσοίωνες εκτιμήσεις των επιστημόνων  «Όλο αυτό το λιώσιμο των πάγων επηρεάζει και το φαινόμενο “albedo”» αναφέρει ο ερευνητής, πράγμα που σημαίνει πως θα επιτρέψει να απορροφάται περισσότερη θερμότητα του ήλιου μέσα στο καλοκαίρι και να λιώνουν περισσότεροι πάγοι.  «Όλα τα σημάδια δείχνουν μία σεζόν με μεγάλη άνοδο του λιωσίματος των πάγων » τόνισε ο Mote. Από την πλευρά του, ο κλιματολόγος Jason Box, προβλέπει πως το 2019 θα είναι « ένα έτος λιωσίματος πάγων »για τη Γροιλανδία. Τόνισε, δε, πως φέτος έχουμε ασυνήθιστα πρώιμες εποχές τήξης, καθώς η περίοδος άρχισε περίπου τρεις εβδομάδες νωρίτερα από το μέσο όρο, σπάζοντας το ρεκόρ  που χρονολογείται στο 2012. Η επιφάνεια του χιονιού είναι ήδη σε χαμηλότερα επίπεδα από τη μέση τιμή της δυτικής Γροιλανδίας, ενώ ο συνδυασμός αυτών των παραγόντων σημαίνει ότι « το 2019 ενδεχομένως να είναι μία χρονιά γεμάτη από λιώσιμο πάγων, ενώ υπάρχουν και μεγάλες πιθανότητες να καταρριφθεί το δυσάρεστο ρεκόρ του 2012 », σύμφωνα πάντα με τον Box. Greenland lost 2 billion tons of ice this week, which is very unusual Brandon Miller, CNNi Meteorologist Το λιώσιμο των καλυμμάτων πάγου της Γροιλανδίας  και της Ανταρκτικής  εκτός του ότι θα αυξήσει το επίπεδο των ωκεανών , ενδέχεται επίσης να προκαλέσει τις επόμενες δεκαετίες περισσότερα ακραία φαινόμενα και να αποσταθεροποιήσει το κλίμα σε κάποιες περιοχές, όπως προειδοποιούν οι επιστήμονες. Σύμφωνα με έκθεση που δημοσιεύθηκε στο επιστημονικό περιοδικό «Nature», οι δισεκατομμύρια τόνοι νερού που θα προκύψουν από το λιώσιμο των κρηπίδων πάγου, κυρίως στη Γροιλανδία, κινδυνεύουν να αποδυναμώσουν τα ρεύματα των ωκεανών τα οποία τώρα μεταφέρουν το κρύο νερό προς τα νότια βυθίζοντάς τα στον Ατλαντικό , ενώ παράλληλα σπρώχνουν τα τροπικά νερά προς τα βόρεια πιο κοντά στην επιφάνεια. Γνωστό ως Μεσημβρινή Ανατροπή Κυκλοφορίας του Ατλαντικού (AMOC), αυτό το φαινόμενο διαδραματίζει ζωτικής σημασίας ρόλο στο κλιματικό σύστημα και βοηθά στη διατήρηση κάποιας ζέστης στο βόρειο ημισφαίριο. «Σύμφωνα με τα μοντέλα μας το λιώσιμο των καλυμμάτων πάγου θα προκαλέσει σημαντικές διαταραχές στα ρεύματα των ωκεανών και θα αλλάξει τα επίπεδα ζέστης σε όλο τον πλανήτη», εξηγεί ο βασικός συντάκτης της έρευνας, ο Νίκολας Γκόουλετζ, του Κέντρου Έρευνας Ανταρκτικής του Πανεπιστημίου Βικτόρια στο Ουέλινγκτον της Νέας Ζηλανδίας. Πολλές έρευνες έχουν γίνει για την ταχύτητα με την οποία λιώνουν οι κρηπίδες πάγου εξαιτίας της κλιματικής  αλλαγής , όμως δεν υπάρχουν τόσες για τον τρόπο με τον οποίο αυτά τα νερά ενδέχεται να επηρεάσουν το ίδιο το κλίμα. Γιατί θα αλλάξουν χρώμα οι ωκεανοί του πλανήτη; «Οι αλλαγές που παρατηρούμε σε μεγάλη κλίματα στις προσομοιώσεις μας δείχνουν ένα κλίμα πιο χαοτικό , με πιο πολλά ακραία καιρικά φαινόμενα , πιο συχνούς και έντονους καύσωνες», επεσήμανε η Νατάλια Γκόμεζ, του πανεπιστημίου ΜακΓκίλ του Καναδά.  Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/180876/o-planitis-ekpempei-sos-kati-poly-anisyxitiko-synevi-me-to-liosimo-ton-pagon-sti-groilandia
environment,www.cnn.gr,Κλιματική αλλαγή: Διπλασιάστηκε η απώλεια πάγων των Ιμαλαΐων συγκριτικά με το 2000,"12:15 Πέμπτη, 20 Ιουνίου 2019","Newsroom, CNN Greece","Η τήξη των παγετώνων των  Ιμαλαΐων   λόγω της ανόδου των θερμοκρασιών που έχει επιφέρει η  κλιματική αλλαγή  έχει επιταχυνθεί δραματικά από την αρχή του 21ου αιώνα, σύμφωνα με μία νέα επιστημονική έρευνα, που βασίστηκε σε παρατηρήσεις αμερικανικών δορυφόρων (κατασκοπευτικών και της NASA) πάνω από την Ινδία, το Νεπάλ και το Μπουτάν. Οι  παγετώνες   της περιοχής χάνουν διπλάσια ποσότητα πάγου κάθε χρόνο από το 2000 μέχρι σήμερα (περίπου μισό μέτρο), από ό,τι έχαναν μεταξύ 1975 και 2000 (0,25 μέτρα). Οι πρόσφατες ετήσιες  συνολικές απώλειες  πάγου εκτιμώνται σε περίπου οκτώ δισεκατομμύρια τόνους νερού, ποσότητα ισοδύναμη με 3,2 εκατομμύρια πισίνες ολυμπιακών διαστάσεων, έναντι τεσσάρων δισεκατομμυρίων τόνων που ήταν οι μέσες ετήσιες απώλειες κατά την περίοδο 1975-2000. Σε χαμηλότερα υψόμετρα η απώλεια των επιφανειακών πάγων φθάνει πλέον και τα πέντε μέτρα τον χρόνο. Τα νέα στοιχεία αποτελούν την πιο πειστική ένδειξη μέχρι σήμερα ότι η  υπερθέρμανση   του πλανήτη  «τρώει» τους πάγους της πιο ψηλής οροσειράς της γης. Οι ερευνητές, με επικεφαλής τον Τζόσουα Μάουρερ του Γεωπαρατηρηρίου Lamont-Doherty του Πανεπιστημίου Κολούμπια της Νέας Υόρκης, που έκαναν τη σχετική δημοσίευση στο περιοδικό «Science Advances», εκτιμούν ότι κατά τις τελευταίες τέσσερις δεκαετίες οι παγετώνες των Ιμαλαΐων έχουν χάσει έως το ένα τέταρτο της τεράστιας μάζας τους.  6 Photos: 6 Photos: 6 Photos: 6 Photos: 6 Photos: 6 Photos: Καθώς σήμερα τα Ιμαλάια διαθέτουν περίπου 600 δισεκατομμύρια τόνους πάγου, μερικές φορές αποκαλούνται και « Τρίτος Πόλος » της γης. Μία προηγούμενη μελέτη φέτος είχε εκτιμήσει ότι έως τα δύο τρίτα της παγοκάλυψης των οροσειρών Ιμαλαΐων και Ινδοκούς μπορεί να έχει χαθεί έως το 2100. Σύμφωνα με τη  νέα μελέτη , οι μέσες θερμοκρασίες των Ιμαλαΐων μεταξύ 2000 και 2016 είναι κατά έναν βαθμό Κελσίου υψηλότερες από εκείνες της περιόδου 1975-2000. Οι ερευνητές ανέλυσαν δορυφορικές εικόνες περίπου 650 παγετώνων που εκτείνονται σε μήκος 2.000 χιλιομέτρων. Πολλές εικόνες προέρχονται από αμερικανικούς κατασκοπευτικούς δορυφόρους, οι οποίες πριν μερικά χρόνια έπαψαν να είναι απόρρητες. Πρόκειται για το μυστικό αμερικανικό πρόγραμμα  Hexagon  των δεκαετιών 1970 και 1980, εν μέσω ψυχρού πολέμου με την ΕΣΣΔ, στο πλαίσιο του οποίου 20 δορυφόροι φωτογράφιζαν μυστικά τη γη. Τα φιλμ με τις φωτογραφίσεις ρίχνονταν αυτόματα από τους δορυφόρους στην ατμόσφαιρα, όπου συλλέγονταν από αμερικανικά αεροπλάνα. Το φωτογραφικό υλικό αποχαρακτηρίσθηκε το 2011 και έκτοτε ψηφιοποιήθηκε από τη Γεωλογική Υπηρεσία των ΗΠΑ, ώστε να αξιοποιηθεί από τους επιστήμονες. Η διαχρονική ανάλυση των εικόνων και η σύγκρισή τους με πιο πρόσφατες δορυφορικές εικόνες των Ιμαλαΐων οδήγησε στο συμπέρασμα ότι από τη συνολική μάζα πάγου του 1975, το 2000 είχε απομείνει το 87% και το 2016 το 72%, με τη συρρίκνωση να συνεχίζεται.  Τα Ιμαλάια δεν χάνουν πάγους τόσο γρήγορα όσο οι ευρωπαϊκές Άλπεις, αλλά η γενική εικόνα της εξέλιξής τους είναι η ίδια, σύμφωνα με τους επιστήμονες. Πάνω από  800 εκατομμύρια άνθρωποι  των γειτονικών χωρών εξαρτώνται από την εποχική τήξη των πάγων των Ιμαλαΐων για άρδευση, πόσιμο νερό και υδροηλεκτρική ενέργεια. Η επιτάχυνση της τήξης που «τρώει» σταδιακά τους παγετώνες σε μονιμότερη βάση, τελικά θα οδηγήσει σε ελλείψεις νερού. Διαβάστε επίσης Μητσοτάκης για την Ημέρα της Γης: Πρέπει να ενωθούμε κατά της κλιματικής αλλαγής Τι πρέπει να περιμένουμε: Το μέλλον των ανανεώσιμων πηγών ενέργειας CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/181388/klimatiki-allagi-diplasiastike-i-apoleia-pagon-ton-imalaion-sygkritika-me-to-2000
environment,www.cnn.gr,Γιατί ξεβράζονται εκατοντάδες αθλητικά παπούτσια σε παραλίες;,"15:17 Πέμπτη, 20 Ιουνίου 2019","Newsroom, CNN Greece","Εδώ και έναν χρόνο,  εκατοντάδες αθλητικά παπούτσια ξεβράζονται σε παραλίες ανά τον κόσμο. Και το ερώτημα που απασχολεί είναι ένα: Από πού προέρχονται; Gui  Ribeiro Μεταξύ άλλων,  έβρισκε αθλητικά παπούτσια και σαγιονάρες . Ήταν της ίδιας μάρκας, έδειχναν αφόρετα και είχαν κατασκευαστεί περίπου την ίδια περίοδο. Τους επόμενους μήνες, ο Ribeiro εντόπισε συνολικά  60 αθλητικά παπούτσια  της εταιρείας  Nike  και μερικά ακόμη, άλλων εταιρειών. Τα νέα για το  μυστηριώδες «φαινόμενο»  κυκλοφόρησαν στην ευρύτερη περιοχή. Επτά μήνες αργότερα και σε απόσταση 2.250χλμ, ξεκίνησε να συμβαίνει ακριβώς το ίδιο στις παραλίες της  Κορνουάλης . Η  Tracey  Williams  ήταν εκείνη που παρατήρησε ότι δεν επρόκειτο για τυχαίες ανακαλύψεις. «Ένας φίλος μου στην Ιρλανδία με ρώτησε αν είχα βρει κανένα (σ.σ. παπούτσι)», σημειώνει η ίδια στο  BBC . «Βγήκα με την επόμενη μέρα και βρήκα αρκετά». Το ίδιο μοτίβο συνεχίστηκε και στις  Μπαχάμες , τη  Γαλλία   και στη  Σκωτία . «Η έρευνά μου δείχνει πως ενδέχεται να προέρχονταν από τα 70 - 76 κοντέινερ που έπεσαν από το πλοίο  Maersk  Shanghai », σημείωσε ο Ribeiro. Στις αρχές της άνοιξης του 2018, το πελώριο πλοίο ταξίδευε από το Νόρφλοκ της Βιρτζίνια στο Τσάρλεστον της Νότιας Καρολίνας, όταν έπεσε πάνω σε καταιγίδα. Το Maersk Shanghai «πάλεψε» με πελώρια κύματα, όμως, έχασε ένα μέρος του φορτίου του. Η  πλοιοκτήτρια εταιρεία  δεν έχει επιβεβαιώσει ότι τα παπούτσια ανήκουν πράγματι στο φορτίο που χάθηκε, αλλά οι Triangle και Great Wolf Lodge γνωστοποίησαν πως μερικά από τα αντικείμενα που βρέθηκαν ανήκαν σε εκείνες και μεταφέρονταν πράγματι με το Maersk Shanghai. Και ο Ribeiro δεν είναι ο μόνος που πιστεύει ότι πρόκειται για το φορτίο του εν λόγω πλοίου. Ο  Liam  McNamara , κάτοικος της δυτικής ακτής της Ιρλανδίας, βρήκε περίπου 100 αθλητικά παπούτσια – τα περισσότερα Nike – που κατά τη γνώμη του προήλθαν «σίγουρα» από το Maersk Shanghai. Η Lauren Eyles από το Marine Conservation Society σημειώνει πως οι επιπτώσεις στη θαλάσσια ζωή θα είναι σημαντικές. «Τα παπούτσια θα γίνουν μικροπλαστικά με το πέρασμα των ετών, κάτι που θα έχει τεράστιες επιπτώσεις στην υπέροχη θαλάσσια ζωή», είπε. Οι έρευνες έχουν δείξει πως περίπου 10 εκατομμύρια τόνοι πλαστικών καταλήγουν κάθε χρόνο στους ωκεανούς. Ερωτώμενη, για το πόσο αρνητική είναι η επίδραση που έχουν τέτοιου είδους αντικείμενα στη θάλασσα, η ίδια τόνισε πως δεν μπορεί να εκτιμήσει ακριβώς. «Δεν πιστεύω ότι υπάρχουν αρκετά στοιχεία για να εξάγουμε ουσιαστικά συμπεράσματα», εξήγησε. Το World Shipping Council εκτιμά ότι κάθε χρόνιο από τα 218 εκατομμύρια κοντέινερ που μεταφέρονται, τα 1.000 καταλήγουν στον βυθό. Ένας ωκεανογράφος , όμως, πιστεύει πως ο πραγματικός αριθμός είναι πολύ μεγαλύτερος. «Πιστεύω ότι είναι χιλιάδες κάθε χρόνο», είπε ο Δρ. Curtis Ebbesmeyer και τόνισε πως το ουσιαστικό ερώτημα που θα πρέπει να απασχολεί είναι « τι μεταφέρουν ;» «Σε ένα κοντέινερ χωρούν περίπου 10.000 αθλητικά παπούτσια. Έτσι, αν πολλαπλασιάσουμε αυτό το νούμερο με το 70, τότε έχουμε 70.000 αθλητικά παπούτσια εκεί έξω». Παρά το περιβαλλοντικό κόστος , που είναι σημαντικό, οι ειδικοί εκτιμούν ότι υπάρχει και κάτι θετικό : αποκτάμε μία βαθύτερη γνώση για τους ωκεανούς και τα ρεύματά τους. Το πότε και το πού εμφανίζονται τα παπούτσια λένε πολλά σχετικά με τα ρεύματα, όπως σημειώνει ο Ebbesmeyer. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/181426/giati-xevrazontai-ekatontades-athlitika-papoytsia-se-paralies
environment,www.cnn.gr,Το νερό της Ινδίας τελειώνει: Έχουν πέντε χρόνια για να σώσουν τις ζωές εκατομμυρίων ανθρώπων,"10:35 Παρασκευή, 28 Ιουνίου 2019",,"Ινδία : Η δεύτερη πολυπληθέστερη χώρα στον κόσμο είναι αντιμέτωπη με μία σοβαρή κρίση, καθώς βλέπει τα αποθέματα  νερού της να τελειώνουν, με αποτέλεσμα εκατομμύρια κάτοικοί της να βρίσκονται ενώπιον μίας  σοβαρής απειλής για τη ζωή τους . 100.000.000 οι κάτοικοι της Ινδίας τελειώσει 21 πόλεις NITI  Aayog Οι μουσώνες, που θα έφερναν σημαντικά αποθέματα νερού, άργησαν πολύ φέτος και το κύμα καύσωνα που έπληξε τη χώρα είχε ως αποτέλεσμα να χάσουν τη ζωή τους 137 άτομα. Τα  υπόγεια ρεύματα   νερού  εξυπηρετούν τις ανάγκες του 40% της χώρας και σιγά-σιγά στερεύουν. Το ίδιο συμβαίνει, όμως, και με άλλες πηγές νερού. Υπολογίζεται πως το επίπεδο του νερού στα δύο τρίτα των δεξαμενών της χώρας έχει πέσει κάτω από τα φυσιολογικά επίπεδα, όπως ανέφερε η Κεντρική Επιτροπή Ύδατος. Ο πρωθυπουργός  Ναρέντρα Μόντι  δημιούργησε, προσφάτως, το  υπουργείο  Jal  Shakti  το οποίο ανέλαβε την επίβλεψη της διαχείρισης του νερού, και υποσχέθηκε πως έως το 2024 κάθε σπίτι στη χώρα θα έχει τρεχούμενο νερό. Πολλοί, όμως, διαπιστώνουν πως η δημιουργία ενός αρμόδιου υπουργείο δεν είναι αρκετή. Σύμφωνα με έκθεση των  Ηνωμένων Εθνών , ο κόσμος οδεύει προς ένα  « κλιματικό απαρτχάιντ » , όπου μόνο οι πλούσιοι θα έχουν τη δυνατότητα να εξασφαλίσουν βασικά αγαθά, όπως το νερό. Και η εικόνα που παρουσιάζει η Ινδία δείχνει πως αυτή η εφιαλτική πραγματικότητα δεν είναι πολύ μακριά. Είναι πολλές οι περιοχές της Ινδίας όπου τα αποθέματα νερού έχουν πλέον τελειώσει. Χαρακτηριστικό είναι το παράδειγμα της πόλης  Τσενάι , της έκτης μεγαλύτερης πόλης της χώρας, που «είδε» και τις τέσσερις δεξαμενές νερού της να στερεύουν. Εκατοντάδες χιλιάδες κάτοικοι της πόλης περιμένουν, κάθε μέρα, σε ουρές για να πάρουν νερό και αναγκάζονταν να πλένουν τα σκεύη τους σε βρώμικο νερό για να έχουν αρκετό καθαρό ώστε να μαγειρέψουν. Όπως αναφέρει το  CNNi , ήδη,  600 εκατομμύρια άτομα  είναι αντιμέτωπα με σοβαρές ελλείψεις νερού, ενώ  200.000 πεθαίνουν κάθε χρόνο  λόγω κατάποσης ακατάλληλου νερού, σύμφωνα με την έκθεση της NITI Aayog. Έλλειψη τροφίμων, καύσωνας, θάνατοι λόγω κακών συνθηκών υγιεινής και αιματηρές διαμάχες για την εξασφάλιση νερού, είναι μόνο μερικά από τα προβλήματα που θα κληθεί να αντιμετωπίσει η χώρα στο άμεσο μέλλον, αν δεν βρεθεί λύση.  Τα  αποθέματα νερού της Ινδίας δεν αρκούν για να καλύψουν τις ανάγκες  του ολοένα αυξανόμενου πληθυσμού της χώρας. Σύμφωνα με τον ΟΗΕ, έως το  2050  η Ινδία θα ξεπεράσει την Κίνα και θα γίνει η πολυπληθέστερη χώρα του πλανήτη. Έως τότε ο πληθυσμός της θα έχει αυξηθεί κατά  416 εκατομμύρια.  Η αστικοποίηση σε συνδυασμό με την παντελή έλλειψη σχεδίου πόλεων έχει δημιουργήσει ουσιαστικά προβλήματα στις ινδικές πόλεις, που δεν μπορούν, πλέον, να φιλοξενήσουν άλλους κατοίκους. Υπολογίζεται πως έως το  2030  η  ζήτηση νερού θα είναι διπλάσια της διαθεσιμότητας , γεγονός που υποδηλώνει ότι εκατομμύρια Ινδοί θα βρεθούν μπροστά σε μία μάχη για την επιβίωσή τους. Λίμνες και ορμίσκοι έχουν καταπατηθεί από τον σύγχρονο πολιτισμό, στερώντας από τη χώρα μία σημαντική πηγή αποθήκευσης ύδατος. Επίσης, η Ινδία δεν έχει αναπτύξει επαρκώς το δίκτυο συντήρησης του νερού. Εν μέσω της κρίσης, έχουν εμφανιστεί και  σπείρες , οι οποίες εκμεταλλεύονται την κατάσταση προς ίδιον όφελος και αποφασίζουν ποιος θα πάρει νερό και σε ποια τιμή. Είναι χαρακτηριστικό, πως μία πολυκατοικία σε γειτονιά της Τσενάι πληρώνει 216 δολάρια την ημέρα για να εξασφαλίσει τρεις δεξαμενές με νερό. «(σ.σ. η κρίση) δεν επηρεάζει όλους τους κατοίκους κατά τον ίδιο τρόπο», ανέφερε ο VK Madhavan, επικεφαλής μίας ΜΚΟ. «Ορισμένοι μπορούν να ανταπεξέλθουν ακόμη, αν έχουν τα χρήματα για να πληρώσουν (σ.σ. το νερό)». Τουλάχιστον το 60% της Ινδίας ζει σε μη εγκεκριμένες δομές, όπως είπε ο  Jyoti  Sharma , ιδρυτής και διευθυντής της  FORCE , μίας ινδικής επιχείρησης που ασχολείται με την συντήρηση του νερού.   Οι φτωχές οικογένειες, όπως συμβαίνει κάθε φορά άλλωστε, είναι εκείνες που επηρεάζονται περισσότερο από την κρίση, και οι εκθέσεις αναφέρουν πως η κλιματική αλλαγή θα τις πλήξει αφάνταστα. « Η κλιματική αλλαγή θα έχει καταστροφικές συνέπειες για τους φτωχούς », αναφέρει έκθεση του ΟΗΕ. «Υπάρχει το ρίσκο ενός ‘’κλιματικού απαρτχάιντ’’ όπου οι πλούσιοι θα πληρώνουν για να γλιτώνουν από την υπερβολική ζέστη, την πείνα και τις συγκρούσεις, ενώ ο υπόλοιπος κόσμος θα υποφέρει». Οι πόλεις είναι οι πρώτες που θα νιώσουν τις επιπτώσεις της εξάντλησης των αποθεμάτων νερού. Και παρότι εκφράζονται ελπίδες για την εύρεση κάποιας λύσης, ο Madhavan υπογραμμίζει ότι «δεν θα σωθούμε στηριζόμενοι μόνο στην ελπίδα». Ακόμη και αν δεν τελειώσει όλο το νερό, η ποιότητα ζωής σε όλη τη χώρα θα επιδεινωθεί αισθητά και παρά τις τολμηρές προεκλογικές υποσχέσεις του Μόντι, οι πολίτες θα δουν την καθημερινότητά τους να επιδεινώνεται. Όπως είπε ο Madhavan, στην επαρχία τα κορίτσια , που παραδοσιακά αναλαμβάνουν να φέρνουν νερό, θα αναγκαστούν να παρατήσουν το σχολείο για να βοηθήσουν τις οικογένειές τους. Και όσο η κρίση εντείνεται, ίσως υπάρξουν μεγάλες μετακινήσεις πληθυσμών σε περιοχές όπου είναι ήδη υπεράριθμοι οι κάτοικοι. Το χάσμα ανάμεσα σε πλούσιους και φτωχούς θα βαθύνει και οι τιμές  θα αυξηθούν δραματικά . «Τα ανθρώπινα δικαιώματα ενδέχεται να μην αντέξουν την επικείμενη κατάσταση», προειδοποίησε ο ΟΗΕ. Η Ινδία έχει μόλις πέντε χρόνια για να βρει μία λύση, εκτιμούν οι ειδικοί, και πρέπει να δράσει άμεσα γιατί το πρόβλημα είναι ήδη μεγάλο. India has just five years to solve its water crisis, experts fear. Otherwise hundreds of millions of lives will be in danger , by Jessie Yeung , Swati Gupta and Michael Guy, CNN Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/182384/to-nero-tis-indias-teleionei-exoyn-pente-xronia-gia-na-sosoyn-tis-zoes-ekatommyrion-anthropon
environment,www.cnn.gr,Ο απόλυτος εφιάλτης: Σύντομα οι κατσαρίδες θα είναι δύσκολο να εξολοθρευτούν,"10:25 Δευτέρα, 01 Ιουλίου 2019","Newsroom, CNN Greece","Κακά  μαντάτα  για όσους φοβούνται ή αηδιάζουν από τις  κατσαρίδες   - δηλαδή σχεδόν για τους πάντες… Όσο περνάνε τα χρόνια, οι κατσαρίδες αναπτύσσουν συνεχώς  μεγαλύτερη αντίσταση  στα εντομοκτόνα, κάτι που σημαίνει ότι αργά ή γρήγορα θα είναι πολύ δύσκολο να εξολοθρευθούν με ψεκασμό! Οι κατσαρίδες είναι φορείς εξάπλωσης  μικροβίων , μπορούν να προκαλέσουν αλλεργικό άσθμα, ενώ η θέα τους και μόνο -ιδίως το καλοκαίρι- δημιουργεί τρομερό στρες σε αρκετούς ανθρώπους. Αντίθετα με πολλά άλλα ζώα που έχουν βρει το μπελά τους με τα χημικά των ανθρώπων, οι κατσαρίδες δεν δείχνουν να έχουν το ίδιο πρόβλημα. Επιστήμονες στις ΗΠΑ, με επικεφαλής τον καθηγητή εντομολογίας Μάικλ Σαρφ του Πανεπιστημίου Πέρντιου της Ιντιάνα, που έκαναν τη σχετική δημοσίευση στο περιοδικό «Scientific Reports», σύμφωνα με το «Science», βρήκαν ότι οι κατσαρίδες  τείνουν να γίνουν   ανθεκτικές   σχεδόν σε κάθε είδος χημικού εντομοκτόνου . Μια  θηλυκή κατσαρίδα  μπορεί να γεννήσει δεκάδες απογόνους κάθε λίγους μήνες. Επειδή οι κατσαρίδες ζουν λίγο, περίπου 100 μέρες, η ανάπτυξη ανθεκτικότητας μπορεί να εξελιχθεί γρήγορα, με τα πιο ανθεκτικά γονίδια να περνάνε στις επόμενες γενιές. Έτσι, αρκούν να επιβιώσουν λίγες μόνο κατσαρίδες από τα εντομοκτόνα, ώστε η επόμενη γενιά να κάνει… πάρτι. Ακόμη κι αν κανείς αλλάξει εντομοκτόνο, οι κατσαρίδες μάλλον θα είναι εκεί και την επόμενη μέρα. Οι ερευνητές δοκίμασαν σε  τρεις διαφορετικούς πληθυσμούς  κατσαρίδων τρία διαφορετικά εντομοκοκτόνα (αμπαμεκτίν, βορικό οξύ και θειαμεθοξάμη) σε βάθος εξαμήνου. Διαπιστώθηκε ότι, άσχετα με το ποιο εντομοκτόνο χρησιμοποιήθηκε, ο αριθμός των κατσαρίδων ουσιαστικά έμεινε σταθερός ή και αυξήθηκε σε βάθος χρόνου, ακόμη και όταν χρησιμοποιήθηκαν τα τρία εντομοκτόνα όχι διαδοχικά, αλλά σε συνδυασμό. «Είδαμε την αντίσταση να αυξάνεται κατά τέσσερις έως έξι φορές μέσα σε μια μόνο γενιά. Δεν περιμέναμε ότι κάτι τέτοιο μπορούσε να συμβεί τόσο γρήγορα. Καθώς οι κατσαρίδες αναπτύσσουν αντίσταση σε πολλαπλά εντομοκτόνα ταυτόχρονα, ο έλεγχος τους μόνο με χημικά θα γίνει σχεδόν αδύνατος», δήλωσε ο Σαρφ. Είναι ακόμη ασαφές πώς οι κατσαρίδες καταφέρνουν να εξελίσσονται τόσο γρήγορα, ώστε να αντέχουν τα  νέα χημικά  που τους ρίχνουν οι άνθρωποι. Εν μέρει αυτό οφείλεται στο ότι η μελέτη των βιοχημικών μηχανισμών των κατσαρίδων δεν έχει αποτελέσει μέχρι σήμερα επιστημονική προτεραιότητα. Οι ερευνητές ανέφεραν ότι στο μέλλον η αντιμετώπιση των κατσαρίδων θα γίνει πιο  δύσκολη  και θα απαιτεί συνδυαστικές λύσεις, όπως καλύτερο καθαρισμό των εσωτερικών και εξωτερικών χώρων, ειδικές παγίδες και -για όσους δεν μπορούν να κάνουν χρήση της… παντόφλας- ρούφηγμα τους με την ηλεκτρική σκούπα. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/182683/o-apolytos-efialtis-syntoma-oi-katsarides-tha-einai-dyskolo-na-exolothreytoyn
environment,www.cnn.gr,Ο Ιούνιος του 2019 ήταν ο θερμότερος που καταγράφηκε ποτέ παγκοσμίως,"22:03 Τρίτη, 02 Ιουλίου 2019","Newsroom, CNN Greece","Ο Ιούνιος του 2019 ήταν ο  θερμότερος Ιούνιος που καταγράφηκε  ποτέ παγκοσμίως , ιδίως λόγω του πρωτόγνωρου  καύσωνα   που έπληξε πρόσφατα την Ευρώπη. Σύμφωνα με τα στοιχεία της ευρωπαϊκής υπηρεσίας Copernicus για την  κλιματική αλλαγή , ο υδράργυρος ανέβηκε τον μήνα Ιούνιο  0,1 βαθμό Κελσίου  υψηλότερα σε σύγκριση με το προηγούμενο ρεκόρ του μήνα Ιουνίου (2016), όμως είναι κυρίως η Ευρώπη που ζεστάθηκε, με μια θερμοκρασία περίπου  2 βαθμών Κελσίου υψηλότερη από τα φυσιολογικά για την εποχή επίπεδα. Ένα μετά το άλλο, τα ρεκόρ καταρρίφθηκαν την προηγούμενη εβδομάδα  σε πολλές ευρωπαϊκές χώρες, που ασφυκτιούσαν από την αφόρητη ζέστη λόγω, κυρίως, του θερμού αέρα από τη Σαχάρα. Οι θερμοκρασίες ξεπέρασαν τα φυσιολογικά για την εποχή επίπεδα κατά 10 βαθμούς Κελσίου στη Γερμανία, τη βόρεια Ισπανία, την Ιταλία και τη Γαλλία, όπου καταγράφηκε το απόλυτο ρεκόρ των 45,9 βαθμών Κελσίου την περασμένη Παρασκευή. Συνδυάζοντας δορυφορικά και ιστορικά δεδομένα, η υπηρεσία Copernicus υπολόγισε ότι η θερμοκρασία του μήνα Ιουνίου στην Ευρώπη ήταν  3 βαθμούς Κελσίου υψηλότερη από τον μέσο όρο το διάστημα 1850-1900. «Τα δεδομένα μας καταδεικνύουν ότι οι θερμοκρασίες στη νοτιοδυτική Ευρώπ η την περασμένη εβδομάδα ήταν αφύσικα αυξημένες » σχολίασε ο επικεφαλής της υπηρεσίας Ζαν Νοέλ Τεπό. «Αν και ήταν πρωτόγνωρο, είναι πιθανόν ότι θα ζήσουμε περισσότερα τέτοια επεισόδια στο μέλλον εξαιτίας της κλιματικής αλλαγής» συμπλήρωσε ο επιστήμονας. Η ομάδα του Copernicus σημείωσε ότι είναι  δύσκολο να αποδοθεί το εν λόγω ρεκόρ «απευθείας» στην κλιματική αλλαγή,  όμως μια ομάδα επιστημόνων που εξέτασε τον καύσωνα στη Γαλλία, συμπέρανε σήμερα η υπερθέρμανση του πλανήτη από μόνη της κατέστησε το φαινόμενο αυτό « τουλάχιστον πέντε φορές πιθανότερο»  σε σύγκριση με το αν ο άνθρωπος δεν είχε προκαλέσει φθορά στο κλίμα.  Η ομάδα του δικτύου World Weather Attribution είχε ως αναφορά τις τρεις διαδοχικές θερμότερες ημέρες του Ιούνιου στη Γαλλία, την 26η, 27η, 28η Ιουνίου, με έναν μέσο όρο θερμοκρασίας στους 27,5 βαθμούς Κελσίου (ο μέσος όρος των θερμοκρασιών την ημέρα και τη νύχτα στο σύνολο των μητροπολιτικών εδαφών» και τα συνέκρινε με άλλες διαδοχικές περιόδους τριών ημερών καύσωνα τον Ιούνιο από το 1901. Ένα τέτοιο φαινόμενο  «είναι τουλάχιστον πέντε φορές πιθανότερο εξαιτίας της κλιματικής αλλαγής που οφείλεται στις ανθρώπινες δραστηριότητες και τουλάχιστον δέκα φορές πιθανότερο σε γενικότερες γραμμές, όταν προσθέτουμε κι άλλους παράγοντες » όμως τον ρόλο των εδαφών ή των αστικών νησίδων ζέστης, διευκρίνισε η Φρεντερίκε Ότο, του Environmental Change Institute της Οξφόρδης. Επισημαίνοντας τη δυσκολία των μετεωρολογικών μοντέλων να λάβουν υπόψη τους το σύνολο αυτών των παραγόντων, οι ερευνητές υιοθέτησαν ένα προσεκτικό συμπέρασμα για το κομμάτι που αποδίδεται στην κλιματική αλλαγή. Σημειώνουν επίσης την αύξηση της έντασης των καυσώνων. Επομένως, «τον Ιούνιο, φαίνεται πως οι καύσωνες θα είναι ζεστότεροι κατά 4 βαθμούς Κελσίου σε σύγκριση με πριν από 60 ή 100 χρόνια» είπε ο Γκέερτ Γιαν φαν Όλντερμποργ, του Royal Netherlands Meteorological Institute. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/182910/o-ioynios-toy-2019-itan-o-thermoteros-poy-katagrafike-pote-pagkosmios
environment,www.cnn.gr,Ανακάλυψη: Οι πρώτοι Ευρωπαίοι ζούσαν δίπλα σε τεράστια πουλιά,"10:09 Πέμπτη, 27 Ιουνίου 2019","Newsroom, CNN Greece","Ρώσοι  επιστήμονες   ανακάλυψαν σε σπήλαιο της  Κριμαίας   απολιθώματα  τεράστιων πουλιών , από τα πιο μεγάλα που έχουν βρεθεί μέχρι σήμερα στον κόσμο, τα οποία είχαν μέγεθος περίπου  τριπλάσιο από τις στρουθοκαμήλους . Η απρόσμενη ανακάλυψη αποτελεί την πρώτη απόδειξη ότι οι πρώτοι Ευρωπαίοι ζούσαν δίπλα - δίπλα με γιγαντιαία πουλιά, ενώ μέχρι τώρα οι επιστήμονες πίστευαν ότι αυτός ο γιγαντισμός των πουλιών είχε συμβεί μόνο σε απομονωμένα νησιά όπως η  Μαδαγασκάρη   (πουλί - ελέφαντας), η  Νέα Ζηλανδία  (μόα) και η  Αυστραλία   (πάπια - δαίμονας). Είναι η πρώτη φορά που ένα πουλί τέτοιου μεγέθους ανακαλύπτεται οπουδήποτε στο βόρειο ημισφαίριο. Κανένα τόσο μεγάλο είδος πουλιού δεν ήταν έως τώρα γνωστό ότι ζούσε βόρεια του ισημερινού κατά τα τελευταία δυόμισι εκατομμύρια χρόνια. Εκτιμάται ότι το πουλί (Pachystruthio dmanisensis), το οποίο δεν μπορούσε να πετάξει, αλλά ήταν αρκετά γρήγορο, είχε  ύψος τουλάχιστον 3,5 μέτρα  και  βάρος σχεδόν 450 κιλά , ενώ είναι προς το παρόν άγνωστο αν η στρουθοκάμηλος ή κάποιο άλλο είδος αποτελεί το στενότερο συγγενή του σήμερα. Οι ερευνητές, με επικεφαλής τον δρα Νικίτα Ζελένκοφ του Παλαιολογικού Ινστιτούτου Μπορίσιακ της Ρωσικής Ακαδημίας Επιστημών στη Μόσχα, που έκαναν την ανακάλυψη στο σπήλαιο της Ταυρίδας στη βόρεια ακτή της Μαύρης Θάλασσας (με αφορμή τη διάνοιξη ενός νέου δρόμου Συμφερούπολης - Κερτς) και στη συνέχεια τη σχετική δημοσίευση στο περιοδικό παλαιοντολογίας των σπονδυλωτών «Journal of Vertebrate Paleontology», θεωρούν πιθανό ότι οι άνθρωποι κυνηγούσαν το πουλί για να φάνε το κρέας του και τα αυγά, καθώς επίσης να χρησιμοποιήσουν τα φτερά και τα οστά του. «Το πουλί αυτό είχε σχεδόν διπλάσιο βάρος από το μεγαλύτερο μόα, ήταν τρεις φορές μεγαλύτερο από το μεγαλύτερο σήμερα εν ζωή πουλί, τη στρουθοκάμηλο και σχεδόν τόσο μεγάλο όσο μια ενήλικη πολική αρκούδα», δήλωσε ο Ζελένκοφ. Άλλα απολιθώματα που βρέθηκαν στο ίδιο σημείο, οδηγούν στην εκτίμηση ότι  το πουλί ζούσε πριν ενάμισι έως δύο εκατομμύρια χρόνια . Οι ερευνητές εκτιμούν ότι έφθασε στη Μαύρη Θάλασσα μέσω του Νότιου Καυκάσου και της σημερινής Τουρκίας. Παρόμοια -αλλά όχι ίδια- απολιθώματα είχαν ανακαλυφθεί στην περιοχή Ντμάνισι της Γεωργίας το 2013. Οι επιστήμονες εικάζουν ότι το γιγάντιο πουλί επιβίωσε έως πριν 1,2 εκατομμύρια χρόνια, μια εποχή που οι πρώτοι μακρινοί πρόγονοι του ανθρώπου, οι « Όρθιοι Άνθρωποι » (Homo erectus), πρέπει να έφθασαν στην Ευρώπη από την Αφρική και πιθανώς να συνυπήρξαν μαζί του. Είναι άγνωστο πόσο διαδεδομένα ήταν τέτοια πουλιά στην περιοχή και πόσο είχαν εξαπλωθεί προς τη σημερινή δυτική Ευρώπη. Οι παλαιοντολόγοι ελπίζουν ότι σε μελλοντικές ανασκαφές θα κάνουν νέες ανακαλύψεις τεράστιων πουλιών, τουλάχιστον στην ανατολική Ευρώπη. Διαβάστε επίσης CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον Αρκτική: Επιστήμονες ανακάλυψαν τρύπα του όζοντος στο Βόρειο Πόλο",https://www.cnn.gr/news/perivallon/story/182242/anakalypsi-oi-protoi-eyropaioi-zoysan-dipla-se-terastia-poylia
