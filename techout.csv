subtopic,website,title,date,author,text,url
tech,www.cnn.gr,"Κορωνοϊός: 6,5 εκατ. δολάρια από την Google στη μάχη κατά της παραπληροφόρησης","18:54 Πέμπτη, 02 Απριλίου 2020","Newsroom, CNN Greece","Ο κολοσσός της πληροφορικής  Google  ανακοίνωσε πως διαθέτει  6,5 εκατ. δολάρια   σε οργανισμούς επαλήθευσης (fact-checking) δεδομένων σε όλον τον κόσμο , την ώρα που πληθαίνουν και εξακολουθούν να διακινούνται με ταχείς ρυθμούς οι ψευδείς φήμες και οι παραπλανητικές συμβουλές για τον  κορωνοϊό  Covid-19  στο διαδίκτυο. Οι δημοσιογράφοι, οι αναλυτές και οι εθελοντές, που ασχολούνται με την επαλήθευση των δεδομένων αυτών «βλέπουν τη ζήτηση της δουλειάς τους να εκτοξεύεται. Μίλησα με έναν τέτοιον Ισπανό fact-checkeur, ο οποίος μου είπε ότι οι ανάγκες για τέτοιες επαληθεύσεις έχουν επταπλασιασθεί», υπογραμμίζει ο Αλέξιος Μαντζαρλής του Google News Lab σε συνέντευξη Τύπου. Εκτός από τα χρήματα που θα διαθέσει, η Google προβλέπει επίσης να  διευκολύνει την πρόσβαση σε ειδικούς  και σε βάσεις δεδομένων για τις ΜΚΟ και τους δημοσιογράφους. Τις τελευταίες εβδομάδες οι μεγάλες ψηφιακές πλατφόρμες έχουν πολλαπλασιάσει τις ανακοινώσεις για τον κορωνοϊό ώστε να αποδείξουν την δέσμευσή τους στην  αξιόπιστη πληροφόρηση , αλλά και τη στήριξή τους στους πληθυσμούς που είναι αναγκασμένοι να ζούνε υπό αυστηρά περιοριστικά μέτρα, προκειμένου να αναχαιτιστεί η εξάπλωση του ιού. Την περασμένη εβδομάδα, το  Facebook  είχε ανακοινώσει τη στρατηγική συνεργασία του με το διεθνές δίκτυο επαλήθευσης δεδομένων (IFCN) του Ινστιτούτου Poynter, μία διεθνής πρωτοβουλία με  προϋπολογισμό ενός εκατ. δολαρίου , στην οποία συμμετέχει και το Γαλλικό Πρακτορείο με στόχο την αξιόπιστη ενημέρωση για τον κορωνοϊό. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/213796/koronoios-6-5-ekat-dolaria-apo-tin-google-sti-maxi-kata-tis-parapliroforisis
tech,www.cnn.gr,Κορωνοϊός: Εικονικό βοηθό ενημέρωσης ετοιμάζει η κυβέρνηση σε συνεργασία με την ΙΒΜ,"21:05 Πέμπτη, 02 Απριλίου 2020","Newsroom, CNN Greece","Μία από τις χώρες που αξιοποιούν τις δυνατότητες της πλατφόρμας ΙΒΜ Watson Assistant for Citizens είναι η Ελλάδα με το πλάνο να περιλαμβάνει τη δημιουργία ενός εικονικού βοηθού για πληροφορίες προς τους πολίτες σχετικά με τον COVID-19 και δυνατότητα διαδραστικής συνομιλίας για τα μέτρα πρόληψης και προστασίας που εφαρμόζονται από την ελληνική κυβέρνηση. ΙΒΜ ΙΒΜ public cloud υπουργείο Ψηφιακής Διακυβέρνησης Η πλατφόρμα IBM Watson Assistant for Citizens συνδυάζει τις δυνατότητες του  Watson Assistant ,  τις τεχνολογίες επεξεργασίας φυσικής γλώσσας του τομέα Έρευνας της IBM καθώς και τις κορυφαίες τεχνολογίες αναζήτησης με τη χρήση τεχνητής νοημοσύνης της λύσης IBM Watson Discovery για να επιταχύνει την απόκριση σε συνήθεις ερωτήσεις σχετικά με τον COVID-19. Η λύση  Watson Assistant for Citizens  επεξεργάζεται δεδομένα τόσο από εξωτερικές πηγές, όπως κατευθυντήριες οδηγίες από τα  Κέντρα Ελέγχου και Πρόληψης των Παθήσεων στις ΗΠΑ , όσο και από τοπικές πηγές, όπως ιστοσελίδες των αρμόδιων εθνικών φορέων μιας χώρας για να παρέχει αρτιότερη πληροφόρηση στους πολίτες. Η IBM προσφέρει την εν λόγω λύση ήδη σε διάφορες πολιτείες των ΗΠΑ, ενώ συνεργάζεται με οργανισμούς και φορείς από την Ιταλία, την Ισπανία, την Ελλάδα, το Ηνωμένο Βασίλειο, την Πολωνία, την Τσεχία, τη Φινλανδία και άλλες χώρες από όλο τον κόσμο για την υλοποίησή της. Η πλατφόρμα Watson Assistant for Citizens αυτοματοποιεί απαντήσεις σε συχνές ερωτήσεις που διατυπώνονται μέσω τηλεφώνου ή γραπτού μηνύματος σχετικά με τον κορωνοϊό, όπως «Ποια είναι τα συμπτώματα;», «Πώς καθαρίζω το σπίτι σωστά;» και «Πώς προστατεύω τον εαυτό μου;» Κυβερνήσεις, νοσοκομεία και άλλοι φορείς μπορούν να παραμετροποιήσουν τη λύση για να ανταποκρίνονται σε ερωτήματα όπως: «Πόσα κρούσματα υπάρχουν στην περιοχή μου;» , «Πόσο καιρό θα παραμείνουν κλειστά τα σχολεία;» και «πού μπορώ να κάνω το διαγνωστικό έλεγχο;». Η IBM προσφέρει τη λύση Watson Assistant for Citizens  δωρεάν για τουλάχιστον 90 ημέρες  ενώ βοηθά στην αρχική εγκατάσταση, η οποία ολοκληρώνεται συνήθως μέσα σε λίγες μέρες. Η αρχική λύση διατίθεται στα αγγλικά και τα ισπανικά ενώ μπορεί να προσαρμοστεί και σε 13 ακόμη γλώσσες, συμπεριλαμβανομένης και της ελληνικής. Η βασική προσφορά περιλαμβάνει πρόσβαση σε 15 προ-εκπαιδευμένα θέματα συζήτησης γύρω από τον κορωνοϊό. Ο Watson Assistant έχει τη δυνατότητα να αναγνωρίζει το θέμα συζήτησης, με βάση την πληροφορία που λαμβάνει και αντίστοιχα να επιλέγει τη σωστή ροή διαλόγου ώστε να ανταποκρίνεται κατάλληλα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/213820/koronoios-eikoniko-voitho-enimerosis-etoimazei-i-kyvernisi-se-synergasia-me-tin-ivm
tech,www.cnn.gr,Κορωναϊός: Εκτοξεύθηκε η χρήση του Zoom – «Συγγνώμη» από την πλατφόρμα για τα προβλήματα ασφάλειας,"08:58 Παρασκευή, 03 Απριλίου 2020","Newsroom, CNN Greece","Το  Zoom , η ολοένα δημοφιλέστερη  πλατφόρμα βιντεοδιασκέψεων  διεθνώς (και στην Ελλάδα) στην εποχή της  τηλεργασίας, τηλεκπαίδευσης, ψηφιακής ψυχαγωγίας  και πάσης φύσεως online επικοινωνίας λόγω της  πανδημίας , απολογήθηκε για τα έως τώρα προβλήματα  ασφάλειας   και υποσχέθηκε πλέον να εστιάσει την προσοχή του στη διόρθωσή τους. Ειδικότερα, η πλατφόρμα δεσμεύτηκε ότι θα παγώσει για το επόμενο τρίμηνο την ανάπτυξη  νέων χαρακτηριστικών  και θα δώσει πια  προτεραιότητα  στις ανησυχίες των χρηστών σχετικά με την κυβερνοασφάλειά τους και την προστασία των  προσωπικών δεδομένων τους . Το Zoom, το οποίο κερδίζει  εκατοντάδες χιλιάδες  νέους χρήστες κάθε μέρα σε όλο τον κόσμο, έχει επικριθεί, μεταξύ άλλων, ότι στέλνει δεδομένα των χρηστών στο  Facebook , ότι καθιστά τους χρήστες Mac ευάλωτους σε  χάκερ  που μπορούν να παγιδέψουν το μικρόφωνο και την κάμερα του υπολογιστή του χρήστη (κατηγορία που προέρχεται από τον πρώην χάκερ της Υπηρεσίας Εθνικής Ασφαλείας-NSA των ΗΠΑ), ότι παραπλανητικά έχει ισχυριστεί πως διαθέτει πλήρη  κρυπτογράφηση  (end-to-end), ότι επιτρέπει στους «διοργανωτές» των βιντεοδιασκέψεων να παρακολουθούν τους συμμετέχοντες κ.ά. Ο ιδρυτής και διευθύνων σύμβουλος  Έρικ Γιουάν , ο οποίος δημιούργησε το Zoom το 2011, ζήτησε μέσω ανάρτησης στο ιστολόγιό του  συγγνώμη  που η πλατφόρμα δεν υπήρξε όσο έπρεπε ασφαλής έως τώρα και δεσμεύθηκε να αντιμετωπισθούν τα όποια ζητήματα. Δικαιολογήθηκε ότι η χρήση του Zoom ξεπέρασε  κάθε προσδοκία  πριν την πανδημία του κορωνοϊού, καθώς «εκτοξεύθηκε μέσα σε μια νύχτα». Όπως είπε, «στο τέλος του περασμένου Δεκεμβρίου ο μέγιστος αριθμός ημερήσιων χρηστών, δωρεάν και με συνδρομή, ήταν περίπου δέκα εκατομμύρια, ενώ φέτος τον Μάρτιο ξεπέρασε τα 200 εκατομμύρια». Ο Γιουάν παραδέχθηκε ότι παρόλο που το Zoom «εργάζεται όλο το 24ωρο» για να υποστηρίξει την  πλημμυρίδα  των νέων χρηστών, «δεν έχει ανταποκριθεί στις προσδοκίες της κοινότητας και στις δικές μας όσον αφορά την  ασφάλεια  και την  ιδιωτικότητα . Γι' αυτό, λυπάμαι βαθιά», όπως είπε. Επεσήμανε, σύμφωνα με το BBC και τη Guardian, ότι «δεν φανταστήκαμε όταν σχεδιάσαμε την πλατφόρμα ότι μέσα σε λίγες εβδομάδες κάθε άνθρωπος στον κόσμο ξαφνικά θα εργαζόταν, θα σπούδαζε και θα είχε κοινωνικές επαφές από το σπίτι του. Σήμερα πια έχουμε μια πολύ  μεγαλύτερη γκάμα χρηστών  που χρησιμοποιούν το προϊόν μας με μυριάδες απρόσμενους τρόπους, φέρνοντας μας αντιμέτωπους με προκλήσεις, τις οποίες δεν είχαμε σκεφτεί». Μεταξύ άλλων, η έκρηξη του Zoom έχει δημιουργήσει το νέο φαινόμενο του «zoombombing», όπου «τρολ» και απρόσκλητοι χρήστες « μπουκάρουν » ξαφνικά σε ομαδικές  βιντεοδιασκέψεις  για να βρίσουν, να κάνουν ρατσιστικά ή σεξιστικά σχόλια, να γδυθούν δημοσίως μπροστά στην κάμερα τους, να δείξουν πορνογραφικό υλικό κ.ά. Οι κακόβουλοι «πλακατζήδες» μαθαίνουν για τις βιντεοδιασκέψεις κυρίως μέσω των  συνδέσμων  (links) που κυκλοφορούν στα μέσα κοινωνικής δικτύωσης. Οι χρήστες του Zoom έχουν τη δυνατότητα πάντως να προστατεύσουν τις online συνομιλίες τους μέσω χρήσης κωδικού, ώστε να μη μπορεί ο καθένας να…σκάει μύτη στην κοινή οθόνη. Στις ΗΠΑ η Αμερικανική Διαστημική Υπηρεσία (NASA) απαγόρευσε στο προσωπικό της να χρησιμοποιεί το Zoom από το σπίτι, ενώ κάτι ανάλογο έκανε και ο Ίλον Μασκ για τους εργαζόμενους της Space X. Στη Βρετανία ο πρωθυπουργός Μπόρις Τζόνσον έχει δεχτεί κριτική για τη χρήση του Zoom από τον ίδιο και τα μέλη του υπουργικού συμβουλίου του, προκειμένου να συνομιλούν μαζί από το σπίτι τους. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/213854/koronaios-ektoxeythike-i-xrisi-toy-zoom-syggnomi-apo-tin-platforma-gia-ta-provlimata-asfaleias
tech,www.cnn.gr,«Απογειώθηκε» παγκοσμίως λόγω πανδημίας η πλατφόρμα βιντεοδιασκέψεων Webex της Cisco,"11:20 Σάββατο, 04 Απριλίου 2020","Newsroom, CNN Greece","H εποχή του  κορωνοϊού   είναι η εποχή των  βιντεοδιασκέψεων , γεγονός που έχει φέρει μαζικά στο προσκήνιο σε όλο τον κόσμο -και στην Ελλάδα- τις αντίστοιχες  πλατφόρμες . Εκτός από το Zoom, την «τιμητική» του έχει και το  Webex   της αμερικανικής εταιρείας  Cisco , το οποίο κερδίζει χρήστες διεθνώς -συμπεριλαμβανομένης της χώρας μας- με  γρήγορο ρυθμό .  324 εκατομμυρίων χρηστών συνεργάζονται εικονικές τάξεις «Το Webex εμφάνισε  αύξηση κατά 2,5 φορές  στην Αμερική, κατά τέσσερις φορές στην Ευρώπη και κατά 3,5 φορές στην περιοχή Ασίας-Ειρηνικού. Η ανάπτυξη μας πηγάζει κυρίως από την επέκταση της τηλεργασίας, της εξ αποστάσεως εκπαίδευσης και της τηλεϊατρικής», ανέφερε ο αντιπρόεδρος Σρι Σρινιβάσαν της  Cisco Collaboration , σύμφωνα με το πρακτορείο Ρόιτερς. Οι χρήστες του Webex έχουν συνολικά  υπερδιπλασιαστεί  από τον Ιανουάριο. Περισσότερες από 22 εκατομμύρια βιντεοδιασκέψεις την εβδομάδα πραγματοποιήθηκαν μέσω της πλατφόρμας το τελευταίο δεκαπενθήμερο. Η Cisco διαβεβαίωσε ότι το Webex -που είναι παλαιότερο από το Zoom- διαθέτει  πλήρη κρυπτογράφηση . Συνεπώς, εκτιμάται ότι είναι ασφαλέστερο σε σχέση με το Zoom, το οποίο έχει επικριθεί για προβλήματα κυβερνοασφάλειας και ελλιπούς προστασίας των προσωπικών δεδομένων των χρηστών. Το  Zoom , που  δεσμεύθηκε ότι θα διορθώσει τα όποια προβλήματα στην πλατφόρμα του , είχε περισσότερους από 200 εκατομμύρια ημερήσιους χρήστες τον Μάρτιο, έναντι μόνο δέκα εκατομμυρίων πριν την πανδημία. Δεν είναι πάντως σαφές αν οι αριθμοί χρηστών του Zoom και του  Webex  είναι άμεσα  συγκρίσιμοι , καθώς οι δύο πλατφόρμες χρησιμοποιούν διαφορετικές μεθόδους υπολογισμού των χρηστών που συμμετέχουν στις ομαδικές βιντεοδιασκέψεις. Η  τρίτη πλατφόρμα  που έχει δει αύξηση χρηστών, αν και σε μικρότερο βαθμό, καθώς απευθύνεται σε πιο επαγγελματικό κοινό, είναι το  Teams  της Microsoft. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/213986/apogeiothike-pagkosmios-logo-pandimias-i-platforma-vinteodiaskepseon-webex-tis-cisco
tech,www.cnn.gr,Κορωνοϊός - iShield: Η Apple φτιάχνει ένα εκατομμύριο ιατρικές μάσκες τη βδομάδα,"11:37 Δευτέρα, 06 Απριλίου 2020","Newsroom, CNN Greece","Η  Apple  σχεδίασε και άρχισε να παράγει πλαστικές ιατρικές ασπίδες προσώπου  (shields) για το υγειονομικό προσωπικό που μάχεται κατά του  κορωνοϊού . Ο διευθύνων σύμβουλος της αμερικανικής εταιρείας,  Τιμ Κουκ , έκανε γνωστό μέσω Twitter ότι  η Apple θα φτιάχνει περισσότερες από ένα εκατομμύριο ασπίδες την εβδομάδα . Τα προϊόντα προορίζονται αρχικά για τους  γιατρούς και νοσηλευτές  στις ΗΠΑ και στη συνέχεια θα διατίθενται και σε άλλες χώρες. Κάθε ασπίδα μπορεί να παραχθεί σε λιγότερα από δύο λεπτά. Οι πρώτες παραδόθηκαν την προηγούμενη εβδομάδα σε μερικά νοσοκομεία της Σίλικον Βάλεϊ στην Καλιφόρνια, σύμφωνα με το BBC και τους Financial Times. Οι πρώτες ύλες είναι τόσο αμερικανικής όσο και κινεζικής προέλευσης. Η εταιρεία προμηθεύτηκε, επίσης,  20 εκατομμύρια μάσκες, τις οποίες τις δωρίζει παγκοσμίως  για να βοηθήσει στη μείωση της εξάπλωσης της νόσου Covid-19.  Apple is dedicated to supporting the worldwide response to COVID-19. We’ve now sourced over 20M masks through our supply chain. Our design, engineering, operations and packaging teams are also working with suppliers to design, produce and ship face shields for medical workers.  pic.twitter.com/3xRqNgMThX April 5, 2020 Διάφορες μεγάλες εταιρείες, από αυτοκινητοβιομηχανίες μέχρι εταιρείες ηλεκτρονικών και υπολογιστών, έχουν αναθέσει στους ικανούς μηχανικούς τους να δημιουργήσουν  προϊόντα ιατρικού εξοπλισμού και νοσοκομειακά εφόδια  αναγκαία εν μέσω της πανδημίας. Αλλά και μικρότερες εταιρείες και απλοί εθελοντές έχουν ενεργοποιηθεί, μεταξύ άλλων, με τη χρήση τρισδιάστατων εκτυπωτών, κάτι που έχει συμβεί και στην Ελλάδα. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/214195/koronoios-ishield-h-apple-ftiaxnei-ena-ekatommyrio-iatrikes-maskes-ti-vdomada
tech,www.cnn.gr,Facebook: Νέα εφαρμογή βιντεοκλήσεων Messenger για υπολογιστές - Πώς να την αποκτήσετε,"10:53 Δευτέρα, 06 Απριλίου 2020","Newsroom, CNN Greece","Το  Facebook   δημιούργησε μία  νέα αυτόνομη εφαρμογή βιντεοδιασκέψεων  Messenger  για επιτραπέζιους υπολογιστές (desktop) με λειτουργικά συστήματα Windows και MacOS. Οι  εφαρμογές βιντεοδιασκέψεων , όπως το Zoom, το Webex και το Teams, γνωρίζουν τελευταία εκρηκτική ανάπτυξη -και στην Ελλάδα- λόγω της πανδημίας και της εξ ανάγκης μαζικής τηλεργασίας, τηλεκπαίδευσης, τηλεϊατρικής και εν γένει online επικοινωνίας από το σπίτι. Όπως ανακοίωσε το Facebook, τον Μάρτιο υπήρξε  πάνω από 100% αύξηση στη χρήση Messenger για βιντεοκλήσεις και ακουστικές κλήσεις. Οι νέες εφαρμογές για Windows και MacOS δίνουν  πρόσθετες δυνατότητες  για τους επιτραπέζιους υπολογιστές των χρηστών, οι οποίοι θα μπορούν να κάνουν δωρεάν σε μία μεγάλη οθόνη απεριόριστες ομαδικές βιντεοδιασκέψεις. Οι ενδιαφερόμενοι μπορούν να «κατεβάσουν» τις νέες εφαρμογές από τα ηλεκτρονικά καταστήματα  Microsoft Store  και  Mac App Store . Οι συνομιλίες (chats) μέσω επιτραπέζιου υπολογιστή θα συγχρονίζονται αυτόματα με τις συνομιλίες μέσω της αντίστοιχης κινητής εφαρμογής. Η κινητή εφαρμογή (mobile app) Facebook Messenger είχε κυκλοφορήσει το 2011 και είχε αποκτήσει έξτρα δυνατότητες βιντεοκλήσεων το 2016. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/214188/facebook-nea-efarmogi-vinteokliseon-messenger-gia-ypologistes-pos-na-tin-apoktisete
tech,www.cnn.gr,Skroutz: Τι αγοράζουν online οι Έλληνες μετά τα μέτρα λόγω κορωνοϊού,"14:27 Κυριακή, 05 Απριλίου 2020",,"Σημαντική ενίσχυση του ηλεκτρονικού εμπορίου τις τελευταίες εβδομάδες λόγω και των μέτρων αντιμετώπισης της πανδημίας του COVID-19 καταγράφουν τα στοιχεία του Skroutz, της γνωστής και εξαιρετικά δημοφιλούς online πλατφόρμας. Business Intelligence του Skroutz αυξήθηκαν κατά 41% Skroutz Σε επίπεδο πωλήσεων, αύξηση σημείωσαν οι κατηγορίες που περιλαμβάνουν προϊόντα  υγείας, παιχνίδια, όργανα γυμναστικής και περιφερειακά υπολογιστών,  και πιο συγκεκριμένα: Από την άλλη πλευρά, μείωση της τάξεως του35,40%, δέχθηκαν τα προϊόντα της κατηγορίας «Μόδα», πράγμα που προφανώς εξηγείται από την προσαρμογή των καταναλωτών στην τρέχουσα κατάσταση. Αντίστοιχα, η κατηγορία «Auto – Moto» σημείωσε μείωση 8,6%. Όπως επισημαίνεται στη σχετική ανακοίνωση, η εκτίμηση που υπάρχει είναι πως οι καταναλωτές δεν σταμάτησαν τις ηλεκτρονικές αγορές τους αλλά τροποποίησαν το τι αγοράζουν. Συγκεκριμένα, μείωσαν τις αγορές που έχουν να κάνουν με προϊόντα μόδας (ανδρικά και γυναικεία παπούτσια, ρούχα, παπούτσια και αρώματα) και αυτοκινήτου, συνεχίζουν να αγοράζουν και να αναζητούν αντισηπτικά, καθαριστικά σπιτιού και ιατρικά αναλώσιμα (γάντια και μάσκες), ενώ στράφηκαν σε αγορές που έχουν να κάνουν με την εργασία από το σπίτι (laptops, web cameras, πληκτρολόγια, ποντίκια κ.ά.), τη γυμναστική από το σπίτι, αλλά και τους τρόπους για να περάσουν δημιουργικά τον χρόνο σπίτι τους (puzzle, παιχνίδια, gaming κ.ά.). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/214103/skroutz-ti-agorazoyn-online-oi-ellines-meta-ta-metra-logo-koronoioy
tech,www.cnn.gr,Cisco: 72.102 μαθήματα έγιναν online μέσα στον Μάρτιο,"14:22 Δευτέρα, 06 Απριλίου 2020",,"Σε πάνω από 1 εκατομμύριο εκτιμώνται οι συμμετοχές των  μαθητών  στα γυμνάσια και λύκεια στα  72.102 μαθήματα εξ αποστάσεως που πραγματοποιήθηκαν στο δεύτερο μισό του Μαρτίου  λόγω της αναστολής λειτουργίας των σχολικών μονάδων στο πλαίσιο των περιορισμών που προκύπτουν από την πανδημία COVID-19. Cisco Webex Meetings, καθηγητές Πρόσβαση χωρίς χρέωση δεδομένων (zerorating) από κινητά δίκτυα , σε ψηφιακές πλατφόρμες που χρησιμοποιεί το υπουργείο Παιδείας για την εξ αποστάσεως εκπαίδευση στα σχολεία, από την Τετάρτη 8 Απριλίου, έχει εξασφαλίσει η συνεργασία της υπουργού Παιδείας, Νίκης Κεραμέως, του υπουργού Επικρατείας και Ψηφιακής Διακυβέρνησης, Κυριάκου Πιερρακάκη, της υφυπουργού Παιδείας και Θρησκευμάτων, Σοφίας Ζαχαράκη, και των παρόχων κινητής τηλεφωνίας της χώρας Cosmote, Vodafone και Wind. Το τεράστιο έργο της εξ αποστάσεως εκπαίδευσης για τους μαθητές της χώρας μας διεκπεραιώνεται μέσω των σταθερών ευρυζωνικών συνδέσεων που διατίθενται εμπορικά για κάθε νοικοκυριό, με κάλυψη που σύμφωνα με τα στοιχεία της Εθνικής Επιτροπής Τηλεπικοινωνιών και Ταχυδρομείων (ΕΕΤΤ) υπερβαίνει το 99% σε όλη την Επικράτεια. Στην προσπάθεια ενδυνάμωσης, στο μέγιστο βαθμό, των τεχνολογικών επιλογών που διατίθενται σε όλους τους πολίτες υπό τις παρούσες συνθήκες, οι εταιρείες κινητής τηλεφωνίας ανταποκρίθηκαν στην πρωτοβουλία των συναρμόδιων υπουργείων και παραχώρησαν πρόσβαση χωρίς χρέωση στις ιστοσελίδες εξ αποστάσεως εκπαίδευσης. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/214222/cisco-72-102-mathimata-eginan-online-mesa-ston-martio
tech,www.cnn.gr,Viber: Υπερδιπλασιάστηκαν οι ομαδικές κλήσεις λόγω καραντίνας,"15:00 Τρίτη, 07 Απριλίου 2020",,"Για σημαντική αύξηση της χρήσης του  Viber , μίας από τις μεγαλύτερες πλατφόρμες επικοινωνίας παγκοσμίως, τις τελευταίες εβδομάδες κάνει λόγο η  Rakuten Viber  σε ανακοίνωση της, σημειώνοντας ότι αύξησε τη χωρητικότητα βασικών της λειτουργιών και πήρε μια σειρά από πρωτοβουλίες σχετικές με τη σύμπνοια και τη θετική ενέργεια απέναντι στην πανδημία του  COVID-19 . χρήση πλατφόρμας επικοινωνία ομαδικές συνομιλίες  134%, Κοινοτήτων 78% Επίσης, από το ξέσπασμα του COVID-19, ο αριθμός των  καθημερινών ενεργών χρηστών  αυξήθηκε κατά  18%  το Μάρτιο. Ο αριθμός των  νέων χρηστών  που ανοίγουν λογαριασμό στην εφαρμογή καθημερινά, αυξήθηκε κατά  25% . Επίσης, οι κλήσεις έχουν πλέον μεγαλύτερη διάρκεια καθώς ο  μέσος όρος διάρκειας κλήσης  αυξήθηκε κατά  35% . Τέλος, στάλθηκαν κατά  75%  περισσότερα  βίντεο . Τις τελευταίες εβδομάδες, στην εφαρμογή έγιναν αρκετές  αλλαγές  όπως: Διαβάστε επίσης Viber: Αυτό το μήνυμα θα… αυτοκαταστραφεί Κορωνοϊός: Η κυβέρνηση ανοίγει κοινότητα ενημέρωσης των πολιτών για τον ιό στο Viber Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/214365/viber-yperdiplasiastikan-oi-omadikes-kliseis-logo-karantinas
tech,www.cnn.gr,Δυναμική είσοδο στην αγορά των φορητών υπολογιστών θέλει να κάνει η Honor,"18:20 Δευτέρα, 06 Απριλίου 2020",,"Με αρκετά φιλόδοξους στόχους εισέρχεται στην ελληνική αγορά των φορητών υπολογιστών η Hono r εξαιρετικά ανταγωνιστική τιμή το 2020 είναι η χρονιά που η Honor θέλει να επεκτείνει τη γκάμα των προϊόντων που διαθέτει στην ελληνική αγορά Η αρχή γίνεται με το  Honor MagicBook 14 , έναν φορητό υπολογιστή με οθόνη 14 ιντσών και αρκετά καλά τεχνικά χαρακτηριστικά για ένα μοντέλο που θα πωλείται μέχρι τις 19 Απριλίου στα 549 ευρώ από 629 ευρώ που είναι η αρχική τιμή του. Ο συγκεκριμένος φορητός υπολογιστής χαρακτηρίζεται από έναν όμορφο σχεδιασμό (βάρος 1,38 κιλά και πάχος 15,9 χιλιοστών), full view οθόνη, ενώ προσφέρει 10 ώρες παραγωγικότητες χωρίς διακοπή. Έρχεται με φορτιστή USB Type-C και δυνατότητα γρήγορης φόρτισης 65 W, ο επεξεργαστής είναι ο AMD Ryzen 5, η μνήμη είναι στα 8 GB και ο SSD δίσκος έχει χωρητικότητα που φθάνει στα 256 GB. Για την τιμή του, όπως σημείωσαν και τα στελέχη της Honor, το MagicBook 14 προσφέρει εξαιρετική σχέση τιμής προς επιδόσεις. Το  MagicBook 14  θα διατίθεται αποκλειστικά από την αλυσίδα Κωτσόβολος με την οποία υπάρχει αποκλειστική συνεργασία, όσον αφορά το 2020, για τη διάθεση των φορητών υπολογιστών. Το πλάνο της Honor είναι να εμπλουτίσει τη γκάμα των μοντέλων αρχικά με το MagicBook 15, το οποίο θα διαθέτει οθόνη 15 ιντσών, παρεμφερή χαρακτηριστικά και θα κινείται περίπου στα ίδια επίπεδα τιμής. Από εκεί και πέρα, όπως ανέφερε ο κ. Wang, το πλάνο περιλαμβάνει το λανσάρισμα 2-3 ακόμη μοντέλων μέσα στη χρονιά, ενώ στα σχέδια περιλαμβάνεται και το λανσάρισμα ενός gaming laptop, δεδομένου κιόλας ότι η Honor είναι ένα brand που δίνει ιδιαίτερη έμφαση στο πιο νεανικό κοινό όπως και σε όσους αισθάνονται νέοι, όπως δηλώνουν διαρκώς τα στελέχη της.  Ο κ. Wang ανέφερε ότι η  Honor  εκτιμά ότι η χρονική στιγμή είναι αρκετά καλή δεδομένου ότι η υπάρχουσα κατάσταση έχει βοηθήσει στην αύξηση των πωλήσεων φορητών υπολογιστών σε μία αγορά, μάλιστα, όπου 3 κατασκευαστές έχουν συνολικό μερίδιο αγοράς πάνω από 85%. Επιπλέον, εκτιμά ότι θα βοηθήσει και η αρκετά επιθετική πολιτική που σκοπεύει να ακολουθήσει η Honor. Αντίστοιχα επιθετική πολιτική πρόκειται να ακολουθήσει η Honor και στις υπόλοιπες κατηγορίες προϊόντων της. Στα smartphones, αναμένεται στις αρχές Μαϊου το  Honor 9X Lite με οθόνη 6,5 ιντσών, κάμερα με ανάλυση στα 48 megapixel, 4 GB μνήμη και αποθηκευτικό χώρο στα 128 GB . Η προτεινόμενη τιμή λιανικής θα είναι στα 219 ευρώ, μία αρκετά καλή τιμή δεδομένου ότι η συγκεκριμένη συσκευή θα έρχεται με ενσωματωμένες τις υπηρεσίες της Google. Αξίζει να σημειωθεί ότι η Honor, λόγω ότι ανήκει στη Huawei, επηρεάζεται από τις αμερικανικές «απαγορεύσεις» εναντίον του κινεζικού κολοσσού και ετοιμάζεται για την επόμενη ημέρα οπότε και θα βασιστεί στην πλατφόρμα των Huawei Mobile Services και το AppGallery. Η στροφή προς τις HMS πάντως γίνεται σταδιακά και ανάλογα με τη διαθεσιμότητα των εφαρμογών σε κάθε χώρα, όπως επεσήμανε ο κ. Wang. Επιπλέον, η Honor ανακοίνωσε ότι στο τέλος Απριλίου θα ξεκινήσει η διάθεση στην Ελλάδα των  Magic EarBuds , ένα ζευγάρι  πλήρως ασύρματων ακουστικών  με λειτουργία ενεργούς ακύρωσης θορύβου (active noise cancelling).  Η τιμή των ακουστικών θα είναι στα 129 ευρώ , η οποία επίσης θεωρείται ιδιαίτερα ανταγωνιστική και αποτελεί μία ακόμη ένδειξη των προθέσεων της  Honor . Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/214254/dynamiki-eisodo-stin-agora-ton-foriton-ypologiston-thelei-na-kanei-i-honor
tech,www.cnn.gr,Τέλος το Zoom για τους εργαζόμενους της Google ,"09:49 Πέμπτη, 09 Απριλίου 2020","Newsroom, CNN Greece","Τη χρήση της ολοένα δημοφιλέστερης πλατφόρμας βιντεοδιασκέψεων  Zoom  από τους φορητούς υπολογιστές των εργαζομένων της απαγόρευσε η  Google , προβάλλοντας λόγους ασφαλείας, ενώ ένας Ελληνοαμερικανός καλείται να βγάλει... τα κάστανα από τη φωτιά. Ανάλογη απαγόρευση έχει ήδη ανακοινώσει ο  Ίλον Μασκ  για το προσωπικό της Space X, ενώ η  Ταϊβάν  και η  Γερμανία  έχουν ήδη επιβάλει περιορισμούς στη χρήση του Zoom, σύμφωνα με το πρακτορείο Ρόιτερς. Από την πλευρά του, το Zoom, που δέχεται επικρίσεις ότι δεν είναι τόσο ασφαλές όσο πρέπει, ανακοίνωσε ότι προσέλαβε ως σύμβουλο του έναν Ελληνοαμερικανό, τον  Άλεξ Στάμος , πρώην επικεφαλής κυβερονασφάλειας του Facebook. Σε δηλώσεις του πριν προσληφθεί, ο Στάμος είχε καλέσει το Zoom να έχει μεγαλύτερη  διαφάνεια  και να υλοποιήσει ένα  σχέδιο ασφάλειας  μέσα στις επόμενες 30 μέρες. Αυτό οδήγησε τον επικεφαλής και ιδρυτή του Zoom Έρικ Γιουάν να ζητήσει τη συνεργασία του Στάμος, ο οποίος σήμερα διδάσκει στο Πανεπιστήμιο Στάνφορντ της Καλιφόρνια. Το  Zoom , που ανταγωνίζεται το Teams της Microsoft και το Webex της Cisco, έχει ξεπεράσει τους  200 εκατομμύρια  ημερήσιους χρήστες, από μόνο δέκα εκατομμύρια πριν την  πανδημία . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/214608/telos-to-zoom-gia-toys-ergazomenoys-tis-google
tech,www.cnn.gr,Διαθέσιμο το Apple Pay για τις κάρτες Visa της Alpha Bank,"21:40 Τρίτη, 07 Απριλίου 2020",,"Η  Alpha Bank  είναι η πρώτη ελληνική τράπεζα η οποία υποστηρίζει το  Apple Pay , το ψηφιακό πορτοφόλι της Apple που είναι διαθέσιμο για τους χρήστες iPhone, iPad και Apple Watch. Visa Σημειωτέον πως η  Alpha Bank  λειτουργεί ήδη το  Garmin Pay,  το οποίο προσφέρει τη δυνατότητα για ανέπαφες πληρωμές με τα smartwatches της Garmin. Και το Garmin Pay είναι διαθέσιμο μόνο για τις κάρτες Visa της τράπεζας. Επίσης, υπάρχει και το my alpha wallet μέσω του οποίου είναι δυνατή η πληρωμή μέσω smartphone ( Android  και με υποστήριξη  NFC  τεχνολογίας). To my Alpha wallet αφορά όλες τις κάρτες της τράπεζας. Το  Apple Pay  έγινε διαθέσιμο στην Ελλάδα πριν περίπου 10 μήνες και αρχικά υποστηριζόταν για τις κάρτες που είχαν εκδώσει η  Spendeo , η  Revolut , η  N26  και η  Monese , με τις τρεις τελευταίες να είναι ορισμένες από τις πιο γνωστές fintech startups. Στη σχετική λίστα έχουν προστεθεί και άλλες fintech startups όπως η Curve και η TransferWise. Όσον αφορά στις υπόλοιπες ελληνικές τράπεζες, οι υπάρχουσες πληροφορίες αναφέρουν ότι σκοπεύουν να αρχίσουν να υποστηρίζουν το Apple Pay αργότερα μέσα στο 2020 με το πιθανότερο σενάριο να είναι ότι αυτό θα γίνει προς το τέλος της χρονιάς. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/214429/diathesimo-to-apple-pay-gia-tis-kartes-visa-tis-alpha-bank
tech,www.cnn.gr,Με το βλέμμα στο Remote Conference και το Digital Lobbying ,"12:53 Πέμπτη, 09 Απριλίου 2020","Νώντας Συρράκος, CNN Greece","Δυο μήνες πριν ο κόσμος της  ψηφιακής οικονομίας  ήταν σε αναταραχή λόγω της ακύρωσης ενός μια από τα μεγαλύτερα παγκόσμια συνέδρια τεχνολογίας, του  Mobile World Congress,  ενώ μερικές εβδομάδες μετά έγινε η ανακοίνωση οτι το Collision, ένα επισης πολύ σημαντικό διεθνές συνέδριο με ημερομηνία διεξαγωγής τον Ιούνιο του 2020 στο Τορόντο, μετατρεπόταν σε  Collision from Home . Αλλαγές και διαφοροποιήσεις που κανεις δεν μπορούσε να σκεφτεί ή να προβλέψει. Σήμερα, μέσα σε ένα καθεστώς παγκόσμιας πανδημίας και εκ βάθρου αναδιάρθρωσης της  καθημερινότητας  μας τα πιο απίθανα σενάρια φαντάζουν πιθανά και τα αντανακλαστικά όλων δοκιμάζονται για προσαρμογές σε  νέα δεδομένα. βιομηχανία των εκδηλώσεων. Η περίπτωση του  Collision from home  αποτελεί ένα χαρακτηριστικό παράδειγμα άμεσων αντανακλαστικών μετάπτωσης στα νέα δεδομένα, σε δεδομένα όπου το ψηφιακό περιβάλλον καλείται να υποκαταστήσει τη φυσική παρουσια, το χιούμορ μιας ζωντανής και δια ζώσης παρουσίασης, μιας χειραψίας. Το  παγκόσμιο οικοσύστημα  ετοιμάζεται πολύ εντατικά για αυτή τη μετάπτωση και την ακόμη μεγαλύτερη ενσωμάτωση ψηφιακών εργαλείων στη διαφοροποίηση των  μεγάλων διεθνών συνεδρίων . Ας μην ξεχνάμε ότι τόσο το  Mobile World Congress (MWC) , η  Consumers Electronic Show (CES),  το  Web Summit  διαθέτουν ψηφιακά εργαλεία και μηχανισμούς όπου διεξάγεται ένα πολύ δυναμικό digital lobbying και networking. Συνεπώς το  remote conference  σενάριο δεν είναι πολύ μακριά από το να αποτελέσει μια - έως ένα βαθμό - πραγματικότητα. Σε ό,τι αφορά εμάς, ως ελληνικό οικοσύστημα, το ερώτημα είναι σαφές και μένει να απαντηθεί το προσεχές διάστημα τόσο σε σχέση με την ιδιοσυγκρασία μας οσο και την ετοιμότητα ψηφιακής προσαρμογής. Μπορούμε να χτίσουμε αποτελεσματικά το digital lobbying &networking και remote conference περιβάλλον; Η τεχνογνωσία υπάρχει, οι πολιτικές υλοποιήσης μένει να αναπτυχθούν... Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/214638/me-to-vlemma-sto-remote-conference-kai-to-digital-lobbying
tech,www.cnn.gr,ESET: Πέντε συμβουλές για μεγαλύτερη ασφάλεια στο Zoom,"23:10 Πέμπτη, 09 Απριλίου 2020",,"Το  Zoom  έχει εξελιχθεί στην  εφαρμογή   που έχει κερδίσει τα περισσότερα φώτα της δημοσιότητας τις τελευταίες εβδομάδες. Ο ένας λόγος είναι η αλματώδης αύξηση της δημοτικότητας του καθώς από τα  10 εκατ. χρήστες  έφθασε στα  200 εκατ. χρήστες  και ο δεύτερος είναι τα πολλά προβλήματα ασφαλείας που έχουν δημοσιοποιηθεί. Μπορεί κάποιος να προστατευθεί;  Σύμφωνα με τους ειδικούς της ESET, μίας από τις γνωστές εταιρείας κυβερνοασφάλιας, αυτά είναι τα πλέον αποτελεσματικά μέτρα που μπορείτε να πάρετε για να προστατέψετε την ασφάλειά σας και την ιδιωτικότητά σας όταν χρησιμοποιείτε την εφαρμογή Zoom: screen sharing host links ή meeting IDs κοινωνικά μέσα κακόβουλων domains Αξίζει να σημειωθεί ότι τα  πέντε σημεία κλειδιά  στα οποία επικεντρώθηκαν οι  τεχνικοί  της  Zoom  την τελευταία εβδομάδα ήταν τα εξής: έκδοση iOS Facebook The Intercept attendee tracking τρολ φαρσέρ Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/214722/eset-pente-symvoyles-gia-megalyteri-asfaleia-sto-zoom
tech,www.cnn.gr,Αυτές οι εφαρμογές βοηθούν στην απεξάρτηση από τη χρήση κινητού ,"20:27 Παρασκευή, 10 Απριλίου 2020","Newsroom, CNN Greece","Έχεις πιάσει και εσύ τον εαυτό σου να κάθεται όλη μέρα με ένα  κινητό  στο χέρι, έχοντας φτάσει πια στο σημείο να το φορτίζεις ανά 12ωρο; Θα μας πεις και τι καλύτερο να κάνεις ακριβώς αυτή τη στιγμή που δεν μπορείς καν να βγεις έξω; Και όμως μπορείς να κάνεις πολλά πράγματα αν αφήσεις για λίγο το κινητό σου από τα χέρια σου. εθισμό εφαρμογές Υπάρχουν λοιπόν όπως σου είπαμε δύο εφαρμογές που θα σε βοηθήσουν σε αυτό το πείραμα απεξάρτησης από το κινητό σου και ίσως θα ήταν καλό να το προσπαθήσεις τώρα που βρίσκεσαι συνεχώς μέσα στο σπίτι. Σύμφωνα με κριτικές και βαθμολογίες είναι η πιο αγαπητή εφαρμογή που θα σε βοηθήσει να αφήσεις για λίγο το κινητό από τα χέρια σου. Η συγκεκριμένη εφαρμογή σε βάζει να φυτέψεις ένα δέντρο (μόνος ή με τους φίλους σου) κάθε φορά που ρυθμίζεις το χρονόμετρο στα 25’. Εάν αγγίξεις το κινητό σου μέσα σε αυτό το διάστημα το δέντρο «σκοτώνεται». Πολύ καλό ακούγεται, δεν συμφωνείς; Και είναι και δωρεάν στο να την κατεβάσεις. Άλλη μία επίσης free εφαρμογή που μπορείς να κατεβάσεις είναι το Space- break phone addiction. Το μότο της εφαρμογής αυτής είναι το «Find your phone / life balance». Πρώτα κάνεις ένα κουίζ για να δεις τι τύπος χρήστη είσαι και σε ποιες περιοχές χρειάζεσαι «δουλειά». Έπειτα θέτεις στόχους, κοιτάς την πρόοδο σου και συγκρίνεις τα στατιστικά σου με αυτά των φίλων σου ή άλλων χρηστών παγκοσμίως. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/214728/aytes-oi-efarmoges-voithoyn-stin-apexartisi-apo-ti-xrisi-kinitoy
tech,www.cnn.gr,Google: Πόσο μειώθηκαν οι μετακινήσεις στην Ελλάδα,"10:00 Σάββατο, 04 Απριλίου 2020","Newsroom, CNN Greece","Μέχρι και κατά 80% μειώθηκε η παρουσία των Ελλήνων πολιτών σε χώρους αναψυχής τις τελευταίες εβδομάδες, ενώ αντίστοιχα η παραμονή στο σπίτι έχει αυξηθεί κατά 20%. Αυτό τουλάχιστον προκύπτει από τα στοιχεία που δημοσίευσε η  Google   και τα οποία βασίζονται στα δεδομένα που συγκεντρώνονται από το  Google Maps. ανώνυμα υγιεινομικές αρχές κορωνοϊού Βάσει αυτών των στοιχείων, οι μετακινήσεις σε χώρους αναψυχής αλλά και πολιτισμού (καφέ, εστιατόρια, βιβλιοθήκες, μουσεία κ.ά) αλλά και εμπορικά κέντρα παρουσίασαν τον Μάρτιο μία μείωση της τάξεως του 80% σε σχέση με τους προηγούμενους μήνες. Αντίστοιχα, η μείωση των μετακινήσεων προς καταστήματα τροφίμων και φαρμακεία είναι της τάξεως του 41%. Η μείωση των μετακινήσεων και της παρουσίας σε δημόσιους χώρους αναψυχής, όπως είναι, για παράδειγμα, τα  πάρκα και οι παραλίες , έφθασε στο -55%. Πολύ υψηλό (76%) είναι το ποσοστό της μείωσης όσον αφορά την παρουσία σε σταθμούς και στάσεις των  μέσων μαζικής μεταφοράς. Όσον αφορά στους  χώρους εργασίας,  το ποσοστό της μείωσης της παρουσίας ανέρχεται σε -53%. Ενδιαφέρον είναι πάντως ότι η  αύξηση της παρουσίας στο σπίτι φθάνει στο 20% , ποσοστό που ενδεχομένως να είναι πιο χαμηλό από όσο θα ανέμενε κανείς. Από την άλλη πλευρά, το δείγμα αφορά όλο τον Μάρτιο, τις δύο πρώτες εβδομάδες του οποίου δεν είχαν τεθεί τόσο αυστηρά μέτρα ούτε είχαν κλείσει τα εμπορικά καταστήματα. Κάτι που σημαίνει ότι η εικόνα για τον Απρίλιο μπορεί να είναι πολύ διαφορετική. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/213985/google-poso-meiothikan-oi-metakiniseis-stin-ellada
tech,www.cnn.gr,Η διαχείριση των οικονομικών χρειάζεται πλέον απλά ένα app,"11:13 Τρίτη, 10 Μαρτίου 2020",,"Tο smartphone χρησιμοποιείται από καταναλωτές κάθε ηλικίας για πολλές από τις καθημερινές εργασίες. Συμπεριλαμβανομένων και αυτών που σχετίζονται με τις τράπεζες. Για την ακρίβεια, η χρήση των mobile banking εφαρμογών έχει ως αποτέλεσμα να έχουν περιοριστεί οι επισκέψεις στις τράπεζες. Το «πρόβλημα» είναι όταν ο καταναλωτής έχει λογαριασμούς σε περισσότερες από μία τράπεζες, κάτι μάλλον συνηθισμένο. Και σε αυτή την περίπτωση χρειάζεται να ανοίγεις και να κλείνεις την εφαρμογή κάθε τράπεζας. Συν ότι αν θες να έχεις μία ολοκληρωμένη εικόνα των συναλλαγών σου, αυτό είναι πολύπλοκο γιατί πρέπει να χρησιμοποιείς διαφορετικές εφαρμογές.  Στην ψηφιακή εποχή, ελάχιστα είναι προβλήματα που δεν μπορούν να λυθούν. Και η διαχείριση των χρημάτων (ή money management όπως είναι ο όρος στα αγγλικά) με τη χρήση μίας φορητής συσκευής (smartphone ή tablet) σίγουρα δεν είναι ένα από αυτά. Οι εφαρμογές διαχείρισης οικονομικών, όπως αποκαλούνται, έχουν κάνει ήδη την εμφάνισή τους ως αποτέλεσμα της «επανάστασης» του αποκαλούμενου fintech και του open banking. Και στην περίπτωση της χώρας μας, ένα app που λειτουργεί με όλες τις ελληνικές συστημικές τράπεζες, υπάρχει ήδη και ονομάζεται waiz. Το waiz είναι διαθέσιμο τόσο για  Android  όσο και  iOS  συσκευές, ενώ διατίθεται δωρεάν. Πρόκειται για μία εφαρμογή της εποχής του αποκαλούμενου open banking, όπου ο χρηματοπιστωτικός κλάδος είναι πλέον περισσότερο «ανοικτός» σε καινοτόμες εφαρμογές και ιδέες, στόχος των οποίων είναι να διευκολύνουν την καθημερινότητα των χρηστών τους. Η εγκατάσταση του waiz είναι αρκετά απλή, καθώς από τη στιγμή που θα «κατέβει» στη συσκευή το μόνο που απαιτεί από τον χρήστη είναι να φτιάξει έναν λογαριασμό χρησιμοποιώντας το email του. Διαδικασία που δεν απαιτεί πάνω από 2-3 λεπτά. Ενδιαφέρον είναι, επίσης, όταν κατά τη διάρκεια της αρχικής εγκατάστασης ζητείται από τον χρήστη να προσθέσει τον online λογαριασμό που έχει σε μία τράπεζα. Προς το παρόν, υποστηρίζονται οι 4 συστημικές τράπεζες (Alpha Bank, Εθνική Τράπεζα, Eurobank, Τράπεζα Πειραιώς) και η Ν26 από τις αποκαλούμενες neobanks, που είναι αρκετά δημοφιλείς στην Ελλάδα. Το μόνο που χρειάζεται είναι να συνδεθεί χρησιμοποιώντας τους κωδικούς του e-banking του που χρησιμοποιεί στο mobile/web banking σύστημα της τράπεζας του και μέσα σε ελάχιστο χρόνο βλέπει μέσα από το waiz την εικόνα των λογαριασμών του. Πρακτικά, η συγκέντρωση των δεδομένων του χρήστη και η συνεχής ενημέρωσή τους γίνεται με τη χρήση καινοτόμων τεχνολογιών και είναι εφικτή μόνο με τη συγκατάθεσή του. Αυτό που χρήζει επισήμανσης είναι πως η εφαρμογή δεν γνωρίζει τους κωδικούς του χρήστη. Τα δεδομένα είναι κρυπτογραφημένα και δεν μπορούν να ταυτοποιηθούν οι χρήστες. Σημειωτέον δε πως η εφαρμογή ακολουθεί τα πρωτόκολλα ασφαλείας (security standards), τα οποία ορίζει η σχετική ευρωπαϊκή νομοθεσία (σ.σ. πρόκειται για την PSD2) για την προστασία των προσωπικών τραπεζικών δεδομένων κάθε χρήστη. Κάτι που πρακτικά σημαίνει ότι πρόκειται για μία απόλυτα ασφαλής εφαρμογή. Το πιο σημαντικό είναι, βέβαια, ότι μέσα από μία οθόνη, αυτή του waiz, μπορεί ο χρήστης να έχει την πλήρη εικόνα των οικονομικών του. Μπορεί να δει τα υπόλοιπα των λογαριασμών του, αλλά και τις υποχρεώσεις που έχει από τη χρήση των χρεωστικών/πιστωτικών καρτών του, ενώ θα ενημερωθεί αυτομάτως όταν υπάρξει κάποια κατάθεση ή μεταφορά. Πέραν των υπολοίπων, μέσω του waiz ο χρήστης μπορεί να βλέπει και τις συναλλαγές που έχει πραγματοποιήσει και μάλιστα κατηγοριοποιημένες, ώστε να έχει ακόμη καλύτερη και πλήρη εικόνα. Επιπλέον, υπάρχει τόσο εβδομαδιαίο όσο και μηνιαίο report. Και επειδή οι συναλλαγές που κάνει κανείς δεν γίνονται μόνο με κάρτες, υπάρχει και η δυνατότητα να προσθέτει χειροκίνητα συναλλαγές. Όλα αυτά γίνονται μέσα από ένα πολύ εύχρηστο app και ένα περιβάλλον που δεν θυμίζει και τόσο τράπεζα. Εξοικονομώντας χρήματα με το  smartphone Το πρώτο βήμα για την καλύτερη διαχείριση των οικονομικών είναι η σωστή ενημέρωση και αυτό το προσφέρει το waiz. Το δεύτερο βήμα είναι οι «έξυπνες» συμβουλές. Το waiz, για παράδειγμα, δίνει τη δυνατότητα να θέτει ο χρήστης κατώτατο όριο ανά λογαριασμό και να λαμβάνει ειδοποίηση όταν πλησιάζει το όριο του μήνα. Μία άλλη ενδιαφέρουσα λειτουργία που βοηθά στην αποταμίευση είναι τα  challenges . Η εφαρμογή «προκαλεί» τον χρήστη να μην ξεπεράσει «τα όρια» σε συγκεκριμένες κατηγορίες δαπανών. Ένα παράδειγμα είναι τα έξοδα για φαγητό εκτός σπιτιού. Το waiz μπορεί να προτείνει στον χρήστη να τρώει λιγότερο εκτός σπιτιού ώστε να αποταμιεύει. Τέτοιες προκλήσεις εμφανίζει η εφαρμογή ανάλογα με το που ξοδεύει περισσότερο ο χρήστης. Ο χρήστης μπορεί να παρακολουθεί την πορεία κάθε challenge και στο τέλος του μήνα μπορεί να γνωρίζει αν τα κατάφερε ή όχι. Μία άλλη ενδιαφέρουσα λειτουργία είναι το Budget ή αλλιώς Πλάνο, το οποίο βοηθά τον χρήστη να πραγματοποιήσει κάποιο μελλοντικό σχέδιο του (π.χ. ένα ταξίδι) καθώς να βλέπει τις δαπάνες του τον προηγούμενο μήνα. Όπως και να υπολογίζει τις δαπάνες του επόμενου, αξιοποιώντας τα δεδομένα των προηγούμενων μηνών. Πρακτικά, με τη βοήθεια του waiz, ο χρήστης αντιλαμβάνεται το καταναλωτικό του προφίλ και, έτσι, μπορεί να έχει καλύτερο έλεγχο του budget του και να παίρνει τις καλύτερες αποφάσεις για το «πορτοφόλι» του. Το κυριότερο, όμως, ατού της εφαρμογής είναι οι δυνατότητες που προσφέρει. Δυνατότητες που κάνουν την καθημερινότητα των χρηστών πιο εύκολη με τη χρήση απλά ενός app που διατίθεται δωρεάν και αξίζει να το «κατεβάσουν» και να το χρησιμοποιήσουν όλοι όσοι θέλουν να κάνουν μία καλύτερη διαχείριση των οικονομικών τους. *Κατέβασε την εφαρμογή waiz σε  Android  ή  iOS  συσκευή. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/210633/h-diaxeirisi-ton-oikonomikon-xreiazetai-pleon-apla-ena-app
tech,www.cnn.gr,#DigitalSolidarityGR: πρωτοβουλία του υπ. Ψηφ. Διακυβέρνησης για δωρεάν προσφορές από τις εταιρείες,"12:52 Δευτέρα, 16 Μαρτίου 2020",,"Πρόσκληση προς τις  εταιρείες ψηφιακών υπηρεσιών  προκειμένου να διαθέσουν προϊόντα και υπηρεσίες δωρεάν για την περίοδο των έκτακτων μέτρων απηύθυνε μέσω επιστολή τους ο υπουργός Ψηφιακής Διακυβέρνησης,  Κυριάκος Πιερρακάκης . Η επιστολή έχει αποσταλεί προς τα μέλη της «Ελληνικής Συμμαχίας για τις ψηφιακές δεξιότητες και την απασχόληση», τα μέλη του ΣΕΠΕ, τους παρόχους τηλεπικοινωνιών και τις επιχειρήσεις συνδρομητικών υπηρεσιών. Στην επιστολή του ο υπουργός, ο οποίος πρόκειται να πραγματοποιήσει τηλεδιάσκεψη σήμερα με τους τηλεπικοινωνιακούς παρόχους, καλεί τις επιχειρήσεις να εξετάσουν  ποιες από τις υπηρεσίες ή/και προϊόντα που παρέχουν συνδρομητικά μπορούν να διατεθούν δωρεάν  για όσο διάστημα διαρκέσουν τα έκτακτα μέτρα: υπηρεσίες και προϊόντα που διευκολύνουν την εξ αποστάσεως εργασία και εκπαίδευση, αλλά και την ψυχαγωγία. Η πρωτοβουλία έχει τίτλο  #DigitalSolidarityGR , και θα είναι αναρτημένη στην «Ελληνική Συμμαχία» της Γενικής Γραμματείας Ψηφιακής Διακυβέρνησης και Απλούστευσης Διαδικασιών. Τέλος, άμεσα πρόκειται να τεθεί σε παραγωγική λειτουργία και η σχετική πλατφόρμα. Ολόκληρο το κείμενο της επιστολής : «Η κατάσταση που έχει διαμορφωθεί τις τελευταίες ημέρες λόγω του νέου κορονοϊού έχει δημιουργήσει για όλους μας νέα δεδομένα εξαιτίας των μέτρων που έχει χρειαστεί να ληφθούν – και όσων ενδέχεται να χρειαστεί να ληφθούν με βάση τις εξελίξεις. Σε αυτή τη δύσκολη κατάσταση καλούμαστε να αντεπεξέλθουμε όλοι μαζί, με αλληλεγγύη και συνεργασία. Είναι η στιγμή να ανταποκριθούμε στο ρόλο που μας αναλογεί ατομικά και συλλογικά. Για το λόγο αυτό το Υπουργείο Ψηφιακής Διακυβέρνησης κινητοποιεί το σύνολο των υπηρεσιών, των φορέων και των συνεργειών του. Σε αυτό το πλαίσιο, οφείλουμε όλοι να συμβάλουμε ώστε οι πολίτες, το κράτος και οι επιχειρήσεις να έχουν τα κατάλληλα εφόδια για να ανταποκριθούν όσο το δυνατόν καλύτερα στη νέα πραγματικότητα. Σας καλώ να εξετάσετε ποιες από τις υπηρεσίες ή/και προϊόντα που παρέχετε συνδρομητικά μπορούν να διατεθούν δωρεάν για όσο διάστημα διαρκέσουν τα έκτακτα μέτρα: υπηρεσίες και προϊόντα που διευκολύνουν την εξ αποστάσεως εργασία και εκπαίδευση, αλλά και την ψυχαγωγία – και να μας ενημερώσετε σχετικά, εντάσσοντάς το στην πρωτοβουλία #DigitalSolidarityGR, που άμεσα θα λειτουργεί και ως πλατφόρμα. Σε αυτή τη συγκυρία οφείλουμε να αποτελέσουμε δυναμικό κομμάτι της απάντησης στην πρόκληση απέναντι στην πανδημία. Και είμαι βέβαιος ότι η ανταπόκρισή σας θα είναι άμεση και καθοριστική». Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/211409/digitalsolidaritygr-protovoylia-toy-yp-psif-diakyvernisis-gia-dorean-prosfores-apo-tis-etaireies
tech,www.cnn.gr,Δουλειά από το σπίτι και τηλεργασία: μη χάσετε τη μοναδική προσφορά της HUAWEI!,"15:18 Δευτέρα, 16 Μαρτίου 2020","Newsroom, CNN Greece","Εργασία εξ αποστάσεως; Διαθέτοντας μια κορυφαία γκάμα προϊόντων και λύσεων για τον εργαζόμενο που θέλει ή πρέπει να δουλεύει από το σπίτι με άνεση και ασφάλεια, η HUAWEI σας βοηθά να προσαρμοστείτε άμεσα και έγκαιρα στις νέες απαιτήσεις της εργασιακής καθημερινότητας με τα νέα της laptop. Τα νέα Huawei MateBook D14 και MateBook D15 θα πωλούνται με έκπτωση 100 ευρώ από όλα τα συνεργαζόμενα καταστήματα του επίσημου δικτύου συνεργατών στα οποία είναι διαθέσιμα! Με επίκεντρο πάντοτε τον καταναλωτή και τις διαρκώς μεταβαλλόμενες ανάγκες του, η HUAWEI, τα προϊόντα και οι υπηρεσίες της αποτελούν αξιόπιστη λύση κάθε στιγμή που οι συνθήκες απαιτούν ευελιξία και προσαρμογή στις νέες απαιτήσεις, όσο ιδιαίτερες και αν είναι αυτές, προκειμένου ο καταναλωτής να είναι πάντα εφοδιασμένος με τα εργαλεία που χρειάζεται για να κάνει την καθημερινότητά του πιο εύκολη. Έτσι και τώρα, σε μία περίοδο που η τηλεργασία κρίνεται απαραίτητη, ο καταναλωτής θα πρέπει να έχει στα χέρια του ένα προϊόν εύχρηστο, σύγχρονο, προηγμένων τεχνικών χαρακτηριστικών και υψηλών επιδόσεων. Επομένως, από σήμερα 16 Μαρτίου και έως τις 19 Απριλίου οι καταναλωτές θα μπορούν να προμηθευτούν τα νέα laptop της Huawei με έκπτωση 100 ευρώ σεόλα τα συνεργαζόμενα καταστήματα του επίσημου δικτύου συνεργατών στα οποία είναι διαθέσιμα.Όσοι, λοιπόν, αναζητάτε νέο αξιόπιστο φορητό υπολογιστή, μη χάσετε τη μοναδική προσφορά να αποκτήσετε ένα μηχάνημα τελευταίας τεχνολογίας, τα νέα laptop της Huawei MateBook D Series, με έκπτωση 100 ευρώ! Τα νέα μοντέλα της σειράς MateBook D της Huawei αποδεικνύονται ιδανικοί σύμμαχοι για τους χρήστες που αναζητούν τη δυνατότητα να ανταπεξέρχονται γρήγορα, εύκολα και με ασφάλεια σε όλες τις εργασίες που θα πραγματοποιούσαν από το γραφείο, από την άνεση, πλέον, του σπιτιού τους. Τα κομψά, ελαφριά και πανίσχυρα MateBook D14 και MateBook D15, κατέφθασαν στην Ελλάδα στα τέλη Φεβρουαρίου έγιναν ανάρπαστα με την ανταπόκριση των καταναλωτών να αποδεικνύεται ενθουσιώδης: οι προπαραγγελίες που είχαν ανακοινωθεί ξεπέρασαν τέσσερις φορές τις αρχικές τους εκτιμήσεις. H εξαιρετικήποιότητα κατασκευής, ταπροηγμένατεχνικά χαρακτηριστικάκαιτοεντυπωσιακό design των MateBook D, σε συνδυασμό με τις «έξυπνες» λειτουργικές τους δυνατότητες (όπως το Huawei Share OneHop, που επιτρέπει τη σύνδεση smartphone και laptop, με ένα άγγιγμα έτσι ώστε οι χρήστες να τα χειρίζονται ταυτόχρονα μέσω της ίδιας οθόνης), καθώς και η ελκυστική τιμή τους, τα καθιστούν ασυναγώνιστα στην κατηγορία τους. Αποκτήστε τώρα το δικό σας Huawei MateBook D14 ή D15 με έκπτωση 100 ευρώ και μείνετε συντονισμένοι για περισσότερα συναρπαστικά νέα από τη Huawei: με την έλευση των νέων HUAWEI App Gallery smartphones στην ελληνική αγορά πολύ σύντομα, αναμένονται νέες ανεπανάληπτες εκπλήξεις! H προσφοράγια τανέαlaptops Huawei Matebook D series ισχύει από 16 Μαρτίου έως και 19 Απριλίου ή μέχρι εξαντλήσεως των αποθεμάτων, σε όλα τα συνεργαζόμενα καταστήματα του επίσημου δικτύου συνεργατών στα οποία είναι διαθέσιμα. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/211442/doyleia-apo-to-spiti-kai-tilergasia-mi-xasete-ti-monadiki-prosfora-tis-huawei
tech,www.cnn.gr,Πόσο θα κοστίζει και πότε θα έρθει στην Ελλάδα το νέο iPhone SE,"18:54 Πέμπτη, 16 Απριλίου 2020",,"Στην «επίθεση» δείχνει να περνά η  Apple   με το λανσάρισμα του  iPhone SE , το νέο προσιτό smartphone του αμερικανικού κολοσσού, το οποίο θα αρχίσει σύντομα να διατίθεται και στην Ελλάδα σε τιμή που αναμένεται να προσελκύσει το ενδιαφέρον πολλών καταναλωτών. iPhone SE Η τιμή για τη βασική έκδοση είναι στα ίδια επίπεδα με εκείνη χωρών όπως η Ιταλία, κάτι που επίσης συμβαίνει αρκετά σπάνια και αποτελεί μία ακόμη ένδειξη ότι η Apple θέλει να «χτυπήσει» όσο το δυνατόν μεγαλύτερες πωλήσεις.  3 Photos: 3 Photos: 3 Photos: Το νέο μοντέλο αποτελεί τη δεύτερη γενιά του  iPhone SE  και έρχεται με οθόνη  Retina HD 4,7 ιντσών  και  Touch ID  για μέγιστη ασφάλεια. Έχει σχεδιαστεί από την αρχή, διαθέτει έναν συμπαγή σχεδιασμό από ανθεκτικό γυαλί και αλουμίνιο και θα είναι διαθέσιμο σε τρία χρώματα (μαύρο, λευκό και κόκκινος). Ο ενσωματωμένος επεξεργαστής είναι ο  Α13 Bionic  με  Neural Engine  τελευταίας γενιάς και προσφέρει ισχυρές επιδόσεις αλλά και μεγάλη διάρκεια λειτουργίας της μπαταρίας. Παράλληλα, το σύστημα Wide κάμερας υποστηρίζει λήψη φωτογραφιών με εφέ βάθους και λειτουργία πορτρέτου, καθώς και την καταγραφή βίντεο σε ανάλυση 4K στα 60fps. Η οθόνη Retina HD των 4,7 ιντσών με True Tone προσαρμόζει τους λευκούς τόνους ώστε να προσεγγίζει τη φωτεινότητα του περιβάλλοντος για μια πιο φυσική εμπειρία θέασης. Το iPhone SE δεύτερης γενιάς παρέχει δυνατότητα  ασύρματης φόρτισης  και είναι  ανθεκτικό στο νερό και τη σκόνη. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/215671/poso-tha-kostizei-kai-pote-tha-erthei-stin-ellada-to-neo-iphone-se
tech,www.cnn.gr,Έρχεται μεγάλη αλλαγή στο TikTok με στόχο την προστασία των ανηλίκων,"11:12 Σάββατο, 18 Απριλίου 2020","Newsroom, CNN Greece","Μία μεγάλη αλλαγή έρχεται στην εφαρμογή που τον τελευταίο καιρό -και ειδικότερα από όταν τέθηκε σε εφαρμογή η απαγόρευση κυκλοφορίας λόγω κορωνοϊού - έχει «κατακτήσει» τα timeline και τα stories μας, τόσο στο Facebook όσο και σε Instagram. TikTok αναβαθμίζει το επίπεδο ασφαλείας μεταξύ των χρηστών Ειδικότερα, η  αλλαγή αυτή θα τεθεί σε εφαρμογή στις 30 του Απρίλη  και σύμφωνα με τον υπεύθυνο ασφαλείας της εταιρείας, η απαγόρευση αυτή στοχεύει στο να γίνει «ένα βήμα παραπάνω» όσον αφορά στους περιορισμούς που ήδη υπάρχουν (για παράδειγμα, οι χρήστες δεν μπορούν να λάβουν μήνυμα από κάποιον που δεν έχουν στη λίστα φίλων τους). «Ως μέρος της δέσμευσής μας να βελτιώσουμε την ασφάλεια στο TikTok, σας παρουσιάζουμε νέους περιορισμούς όσον αφορά στα προσωπικά μηνύματα» ανέφερε συγκεκριμένα ο  Cormac Keenan , σύμφωνα με την  Independent . Ο ίδιος χαρακτήρισε τα μηνύματα «ένα  εξαιρετικό εργαλείο  που επιτρέπει στους χρήστες να κάνουν νέους φίλους όπου κι αν βρίσκονται στον κόσμο», ωστόσο επεσήμανε πως παρά τις όποιες καλές προσθέσεις, πρέπει να ληφθούν υπόψιν και οι τρόποι που μπορεί κάποιος να καταχραστεί τη δυνατότητα. Ο  Andy Burrows , επικεφαλής στον τομέα διαδικτυακής ασφάλειας ανηλίκων του βρετανικού Εθνικού Οργανισμού για την Πρόληψη Βιαιότητας κατά Ανηλίκων έκανε λόγο για μία  πολύ καλή κίνηση  από την εταιρεία και παρακίνησε και άλλες να προχωρήσουν σε αντίστοιχες ενέργειες. Όπως συμπλήρωσε ο ίδιος, ορισμένοι εκμεταλλεύονται το κλίμα και βάζουν στο στόχαστρό τους παιδιά, που περνούν περισσότερο χρόνο στο διαδίκτυο. «Αλλά, τέτοια βήματα δείχνουν πως υπάρχουν τρόποι για να γίνουν ασφαλέστερες οι ιστοσελίδες». Το TikTok, το οποίο βγήκε στην αγορά το  2016 , είναι εξαιρετικά δημοφιλής, ειδικά στις νεαρές ηλικίες, και μετράει 1,5 δισεκατομμύριο downloads. Την περσινή χρονιά, αναδείχθηκε ως η μία από τις πλέον δημοφιλείς εφαρμογές στον κόσμο. Η τόσο μεγάλη δημοφιλία της ωστόσο, ανέδειξε την ανάγκη να τηρηθούν αυστηροί κανονισμοί για την προστασία των ανηλίκων. Ήδη τον Φεβρουάριο είχαν ανακοινωθεί μία σειρά από μέτρα που στόχευαν στην επιτήρηση της δραστηριότητας των ανηλίκων από τους  γονείς  τους. Διαβάστε επίσης Viber: Αυτό το μήνυμα θα… αυτοκαταστραφεί Κορωνοϊός - Facebook: Άμεση ειδοποίηση των χρηστών για fake news  Πόσο θα κοστίζει και πότε θα έρθει στην Ελλάδα το νέο iPhone SE",https://www.cnn.gr/tech/story/215776/erxetai-megali-allagi-sto-tiktok-me-stoxo-tin-prostasia-ton-anilikon
tech,www.cnn.gr,Κορωνοϊός: Οι «γίγαντες» του Διαδικτύου συμμαχούν κατά της παραπληροφόρησης,"20:40 Τρίτη, 17 Μαρτίου 2020","Newsroom, CNN Greece","Μεγάλες διαδικτυακές πλατφόρμες αποφάσισαν να ενώσουν τις δυνάμεις τους ενάντια στο κύμα  παραπληροφόρησης  που έχει διαπιστωθεί στο διαδίκτυο γύρω από την πανδημία του  κορωνοϊού . Facebook Google, Twitter Microsoft Reddit YouTube LinkedIn «Θα βοηθήσουμε εκατομμύρια ανθρώπους να παραμείνουν συνδεδεμένα στο δίκτυο, την ώρα που  θα πολεμούμε την παραπληροφόρηση  για τον ιό, προτάσσοντας αξιόπιστα περιεχόμενα στις πλατφόρμες μας και συμμεριζόμενοι τις βασικές πληροφορίες για τον συντονισμό μας με τις παγκόσμιες υγειονομικές υπηρεσίες», τονίζουν οι μεγάλες εταιρείες του διαδικτύου. «Προσκαλούμε κι άλλες επιχειρήσεις να συστρατευθούν με εμάς για να συνεχίσουμε να προστατεύουμε τις κοινότητές μας», προσθέτουν. Μάλιστα, από την πλευρά του το Facebook ανακοίνωσε ένα  πρόγραμμα 100 εκατ. δολαρίων  για να βοηθήσει τις  μικρομεσαίες επιχειρήσεις σε όλον τον κόσμο , που οι δραστηριότητές τους έχουν πληγεί από την κρίση του κορονοϊού. «Έχουμε κατανοήσει πως μία οικονομική αρωγή μπορεί να βοηθήσει τις μικρές επιχειρήσεις να συνεχίσουν να πληρώνουν τον κόσμο που δεν μπορεί να μεταβεί στον χώρο εργασίας τους. Ιδού γιατί ανακοινώνω σήμερα πως το Facebook επενδύει 100 εκατ. δολάρια για να βοηθήσει 30.000 μικρές εταιρείες σε πάνω από 30 χώρες του κόσμου, όπου οι υπάλληλοί μας ζουν και εργάζονται», τονίζει η δεύτερη στην ιεραρχία του Facebook Σέριλ Σάντμπεργκ, σε δημοσίευσή της στο δημοφιλές μέσο κοινωνικής δικτύωσης. Το ίδιο μέσον εντάχθηκε σε συνεργασία με το διεθνές δίκτυο επαλήθευσης δεδομένων ( IFCN ) του Ινσιτούτου Poynter, μία πρωτοβουλία στην οποία συμμετέχει και το Γαλλικό Πρακτορείο κι η οποία διαθέτει έναν προϋπολογισμό 1 δισεκ. δολαρίων και προβλέπει την επιδότηση με ένα ποσόν, το ανώτερο  50.000 δολάρια , για προγράμματα σε όλον τον κόσμο με περιεχόμενο την καταπολέμηση της παραπληροφόρησης για τον κορονοϊό. Μεταξύ των άλλων μέτρων που το Facebook ανακοίνωσε, ξεχωρίζει η απαγόρευση των διαφημίσεων και δημοσιευμάτων που επιδιώκουν να διασπείρουν τον πανικό για τον κορωνοϊό, ή να προωθήσουν θεραπείες των οποίων η αποτελεσματικότητα δεν έχει επιβεβαιωθεί. Επίσης  απαγορεύεται  η ανάρτηση στο δίκτυο αυτό σε  διαφημίσεις για ιατρικές μάσκες. Αποφάσεις που καθίστανται αναγκαίες τη στιγμή που εντείνονται οι παγκόσμιες προσπάθειες για την καταπολέμηση του ιού και όταν οι ψευδείς πληροφορίες, που σπείρουν αμφιβολίες για την ασθένεια, κυκλοφορούν αδιάκοπα στο Διαδίκτυο. Διαβάστε επίσης Καταργείται το πρόγραμμα τηλεκατάρτισης - Πώς θα καταβληθούν τα 600 ευρώ Κορωνοϊός: Μακάβριες εικόνες σε νεκροταφείο της Νέας Υόρκης Γερμανία: Υποχρεωτική από την ερχόμενη εβδομάδα η χρήση μάσκας",https://www.cnn.gr/tech/story/211644/koronoios-oi-gigantes-toy-diadiktyoy-enonoyn-tis-dynameis-toys-kata-tis-parapliroforisis
tech,www.cnn.gr,Κορωνοϊός στην Ελλάδα: 10 οδηγίες για υπεύθυνη χρήση του ίντερνετ,"20:20 Δευτέρα, 16 Μαρτίου 2020","Newsroom, CNN Greece","Η σύσταση στους πολίτες  να αποφεύγουν τον συνωστισμό  και τις συναθροίσεις λόγω της  πανδημίας του  κορωνοϊού   και  να «μείνουν σπίτι»  είχε ως συνέπεια την  εκτεταμένη χρήση  του  ίντερνετ  και των διαδικτυακών υπηρεσιών που «επιστρατεύτηκαν» για τις ανάγκες της εργασίας εξ αποστάσεως, της επικοινωνίας,ακόμη και της ψυχαγωγίας. Σχεδόν όλη η ανθρώπινη επικοινωνία καλείται να διεκπεραιωθεί μέσα από την  τεχνολογία  και τις  υποδομές  της και η τήρηση μερικών απλών κανόνων για την  υπεύθυνη και ορθολογική χρήση των τηλεπικοινωνιακών δικτύων,  επιτρέπει σε όλους να απολαμβάνουν απρόσκοπτα τις υπηρεσίες. Για τον λόγο αυτό, το  υπουργείο Ψηφιακής Διακυβέρνησης  και ειδικότερα η Γενική Γραμματεία Τηλεπικοινωνιών και Ταχυδρομείων εξέδωσε έναν «οδηγό» των 10 κανόνων για ορθή χρήση των υπηρεσιών.  Συγκεκριμένα: ώρες αιχμής 09:00 το πρωί ως τις 6:00 το απόγευμα ομαδικής απομακρυσμένης εργασίας τηλε-εκπαίδευσης προτιμάμε τα σταθερά δίκτυα αντί των κινητών  διαδικτυακές πλατφόρμες ομαδικής - συνεργατικής εργασίας streaming Εθνικού Οργανισμού Δημόσιας Υγείας (www.eody.gr) Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/211472/koronoios-stin-ellada-10-odigies-gia-tin-ypeythyni-xrisi-toy-internet
tech,www.cnn.gr,"Chatbot για καλύτερη ζωή, με αφορμή το ξέσπασμα του COVID-19","11:22 Πέμπτη, 19 Μαρτίου 2020","Newsroom, CNN Greece","Ένα νέοbotστοFacebook, σε βοηθάει να υιοθετήσεις καλύτερες συνήθειες! Ακόμη και μία μικρή αλλαγή στις καθημερινές μας συνήθειες, μπορεί να μας κάνει να νιώσουμε καλύτερα! Συνήθειες όπως η συχνότερη κατανάλωση φρούτων και λαχανικών, το σωστό σκούπισμα των χεριών ή το να αποφεύγουμε να ακουμπάμε το πρόσωπό μας με τα χέρια, είναι μερικές μόνο από τις πρακτικές συμβουλές που θα στέλνει μία φορά την ημέρα, το νέοbot που δημιούργησε η διαφημιστική εταιρίαadjust., στο πλαίσιο της Εταιρικής Κοινωνικής Ευθύνης της. Για να εγγραφείς κι εσύ στις δωρεάν ενημερώσεις του bot, αρκεί να ξεκινήσεις μία συνομιλία μέσω Facebook Μessenger στο  https://m.me/healthtipsgr ΥΓ: Και να θυμάσαι: Nα σε προσέχεις! Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/211863/chatbot-gia-kalyteri-zoi-me-aformi-to-xespasma-toy-covid-19
tech,www.cnn.gr,Κορωνοϊός: Η τηλεργασία ζορίζει τα ευρυζωνικά δίκτυα αλλά διευκολύνει τους... χάκερς,"12:42 Πέμπτη, 19 Μαρτίου 2020","Newsroom, CNN Greece","Όσο αυξάνεται ο αριθμός των ανθρώπων που  λόγω  κορωνοϊού  μένουν στο σπίτι τους,  είτε για να κάνουν  τηλεργασία  είτε απλώς για να «το ρίξουν» στο  Netflix , στο  Skype  ή σε τηλεφωνικές κλήσεις, τόσο αρχίζουν να « ζορίζονται »  τα δίκτυα  σταθερών και κινητών επικοινωνιών. Και, παράλληλα, δημιουργούνται  νέες ...  ευκαιρίες   για κάθε είδους  χάκερς , κυβερνο-εγκληματίες ή ωτακουστές μυστικών υπηρεσιών. Η βρετανική Vodafone, η δεύτερη μεγαλύτερη εταιρεία κινητής τηλεφωνίας στον κόσμο, ανακοίνωσε ότι η κρίση του κορωνοϊού και η αλλαγή που έφερε στις συνήθειες των ανθρώπων έχει προκαλέσει  μεγάλη αύξηση στην κίνηση δεδομένων  στα διεθνή δίκτυά της, με την άνοδο να φθάνει ήδη το 50% σε μερικές χώρες, ενώ εκτιμά ότι η ζήτηση θα συνεχίσει να αυξάνεται, σύμφωνα με το πρακτορείο Ρόιτερς και το BBC. Μερικοί πάροχοι στην Ευρώπη -η οποία δοκιμάζεται ιδιαίτερα από τη νόσο Covid-19- ανέφεραν τα  πρώτα προβλήματα στις συνδέσεις των χρηστών , αν και διαβεβαίωσαν πως μέχρι στιγμής τα δίκτυα δουλεύουν καλά και ανταποκρίνονται στις αυξημένες απαιτήσεις των χρηστών, οι οποίοι έχουν μεταφέρει τα σπίτια τους σε γραφεία ή κέντρα ηλεκτρονικής ψυχαγωγίας. Ενώ προ κορωνοϊού η μεγαλύτερη κίνηση στα δίκτυα ήταν τα  απογεύματα  και  νωρίς το βράδυ , τώρα έχει επεκταθεί και το πρωί. Ο επίτροπος της Ευρωπαϊκής Ένωσης Τιερί Μπρετόν κάλεσε τους παρόχους της Ευρώπης να εξετάσουν την  πιθανότητα να κατεβάσουν την ανάλυση  (σε standard από high-definition) των τηλεοπτικών και άλλων υπηρεσιών streaming, προκειμένου να βοηθήσουν τα ευρυζωνικά δίκτυα και να αποφορτίσουν την πίεση από τον τεράστιο όγκο δεδομένων. Πάντως, μέχρι στιγμής, οι πάροχοι δεν φαίνεται να χρειάζεται να κάνουν κάτι τέτοιο. Παράλληλα, η μαζική τηλεργασία από  χώρους χωρίς εξελιγμένη κυβερνοπροστασία , όπως είναι τα σπίτια, δημιουργεί νέες δυνατότητες για παντός είδους χάκερς, σύμφωνα με τους ειδικούς στην  κυβερνοασφάλεια . Καθώς οι εργαζόμενοι παίρνουν στο σπίτι τους τα δεδομένα που είχαν στο γραφείο τους, οι χάκερς διαβλέπουν νέες ευκαιρίες για να εισδύσουν σε εταιρείες και οργανισμούς μέσω της «κερκόπορτας» των κατ' οίκον εργαζομένων, όταν αυτοί συνδέονται με τα εταιρικά δίκτυά τους. Κυβερνητικοί αξιωματούχοι σε ΗΠΑ, Βρετανία, Ισραήλ και άλλες χώρες έχουν απευθύνει  προειδοποιήσεις για τους κινδύνους που εγκυμονεί η νέα γενιά τηλεργαζομένων , πολλοί από τους οποίους το κάνουν για πρώτη φορά. Οι χάκερς μπορεί να παγιδέψουν κάποιους χρήστες, μεταξύ άλλων, στέλνοντας ηλεκτρονικά μηνύματα δήθεν για τον κορονοϊό, αλλά στην πραγματικότητα έχουν ως στόχο να «φυτέψουν» κακόβουλο ή κατασκοπικό λογισμικό στους υπολογιστές των χρηστών. Ήδη βρέθηκαν χάκερς που «μασκαρεύονται» ως Κέντρο Πρόληψης και Ελέγχου Νοσημάτων των ΗΠΑ. Οι ειδικοί καλούν τις εταιρείες  να αναβαθμίσουν επειγόντως τα εικονικά ιδιωτικά δίκτυά τους  (VPN) και να επαγρυπνούν για κακόβουλα e-mails. Κινδύνους μπορεί να κρύβουν και τα δίκτυα εξ αποστάσεως εκπαίδευσης, σύμφωνα με Ισραηλινούς ειδικούς, καθώς ολοένα περισσότεροι μαθητές και φοιτητές κάνουν μάθημα από το σπίτι τους μέσω υπολογιστή. Οι ιστότοποι για τηλεκπαίδευση συχνά δεν είναι ασφαλείς και μέσω αυτών θα μπορούσε ένας χάκερ να κάνει μία κυβερνοεπίθεση. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/211856/koronoios-h-tilergasia-zorizei-ta-eyryzonika-diktya-alla-dieykolynei-toys-xakers
tech,www.cnn.gr,"#DigitalSolidarityGR: Προσφορές από τη Vodafone, λόγω της κρίσης κορωνοϊού  ","15:14 Πέμπτη, 19 Μαρτίου 2020","Newsroom, CNN Greece",Τις δικές της προσφορές στο πλαίσιο και της πρωτοβουλίας  #DigitalSolidarityGR  που έχει ανακοινώσει η ελληνική κυβέρνηση για τη στήριξη πολιτών και επιχειρήσεων την τρέχουσα περίοδο λόγω της πανδημίας του κορωνοϊού ανακοίνωσε η  Vodafone . Στους ιδιωτές:  Στους επαγγελματίες και τις επιχειρήσεις   Όλες οι προσφορές χρόνου ομιλίας ενεργοποιούνται αυτόματα και για έναν μήνα. Οι εκπτώσεις σε πακέτα δεδομένων Giga Boost ενεργοποιούνται μέσω του Vodafone.gr και της εφαρμογής My Vodafone App για 3 μήνες για νέες ενεργοποιήσεις από 20 Μαρτίου μέχρι 20 Απρίλιου. Η ενεργοποίηση της προσφοράς Vodafone Smart Working γίνεται ηλεκτρονικά μέσα από τo Vodafone.gr από σήμερα και έως τις 30 Απριλίου. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ,https://www.cnn.gr/tech/story/211892/digitalsolidaritygr-prosfores-apo-ti-vodafone-logo-tis-krisis-koronoioy
tech,www.cnn.gr,Κορωνοϊός: Συστάσεις για ασφαλή πρόσβαση στο Διαδίκτυο από το υπ. Ψηφιακής Διακυβέρνησης,"19:15 Παρασκευή, 20 Μαρτίου 2020","Newsroom, CNN Greece","Την προσοχή των πολιτών, ανεξαρτήτως της εμπειρίας που μπορεί να έχουν σε θέματα ψηφιακών επικοινωνιών, όσον αφορά στη χρήση διαδικτυακών υπηρεσιών εφιστά το  υπουργείο Ψηφιακής Διακυβέρνησης και η Γενική Γραμματεία Τηλεπικοινωνιών και Ταχυδρομείων  δεδομένης της αυξημένης δραστηριότητα σε μηνύματα ηλεκτρονικού ταχυδρομείου με υποτιθέμενο υλικό σχετικά με τον  κορωνοϊό Covid-19  και συνδέσμους που οδηγούν σε κακόβουλο λογισμικό. αυξημένη προσοχή σε κάθε μήνυμα Ακόμη, αναφέρεται ότι έχουν υπάρξει αναφορές για σελίδες που είχαν χάρτες με εξέλιξη της πανδημίας και επιχειρούσαν να μεταφέρουν κακόβουλο λογισμικό στους υπολογιστές των χρηστών. Για τη διευκόλυνση των χρηστών, σημειώνεται ότι η σελίδα του Πανεπιστημίου Johns Hopkins με την καταγραφή της πανδημίας η οποία έχει γίνει ιδιαίτερα γνωστή κατά το τελευταίο διάστημα βρίσκεται στη διεύθυνση  https://coronavirus.jhu.edu/map.html . Επιπλέον, θα πρέπει να  δίνεται αυξημένη προσοχή σε σελίδες που υπόσχονται προσφορές προϊόντων και υπηρεσιών σε εξαιρετικά χαμηλές τιμές.  Είναι πολύ πιθανό να πρόκειται για προσπάθεια εξαπάτησης. Γενικότερα κατά τις διαδικτυακές αγορές πρέπει να προτιμώνται αξιόπιστα online καταστήματα. Ιδιαίτερα αυξημένη προσοχή πρέπει να δίνεται στα  κοινωνικά δίκτυα , όπου οι πολίτες δεν πρέπει να θεωρούν ως δεδομένη την αξιοπιστία κάθε δημοσίευσης. Αναρτήσεις που υπόσχονται φτηνές μάσκες ή άλλον εξοπλισμό προστασίας είναι πιθανό να οδηγούν σε σελίδες με κακόβουλο λογισμικό. Μεγάλη προσοχή πρέπει να δίνεται επίσης σε  χρήστες και σελίδες στα συστήματα κοινωνικής δικτύωσης  που υποστηρίζουν ότι εκπροσωπούν κάποιον επίσημο κρατικό ή διεθνή φορέα. Όλοι οι φορείς διαθέτουν στις σελίδες τους στο διαδίκτυο παραπομπές στους λογαριασμούς κοινωνικής δικτύωσης που τυχόν διατηρούν. Τονίζεται ακόμη πως κανένας οργανισμός και φορέας, δημόσιος ή ιδιωτικός, στην Ελλάδα δεν πρόκειται να ζητήσει τηλεφωνικά, μέσω γραπτού μηνύματος, μέσω ηλεκτρονικού ταχυδρομείου ή μέσω των συστημάτων κοινωνικής δικτύωσης στοιχεία όπως ο  κωδικός πρόσβασης . Κάθε τέτοια επικοινωνία πρέπει να αντιμετωπίζεται ως  απόπειρα απάτης. Σημειωτέον πως η Δίωξη Ηλεκτρονικού Εγκλήματος απαντά στο 11188 και περισσότερες πληροφορίες υπάρχουν στη διεύθυνση  https://cyberalert.gr/ . Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/212102/koronoios-systaseis-gia-asfali-prosvasi-sto-diadiktyo-apo-to-yp-psifiakis-diakyvernisis
tech,www.cnn.gr,Ο κορωνοϊός κυριαρχεί στα social media,"07:53 Σάββατο, 21 Μαρτίου 2020",,"Σε πάνω από 900.000 εκτιμώνται οι αναφορές, κείμενα, αναρτήσεις και σχόλια σχετικά με τον  κορωνοϊό   που έχουν γίνει από τους Έλληνες χρήστες των μέσων κοινωνικής δικτύωσης από 1/1 έως 16/3/2020, σύμφωνα με τα στοιχεία της πλατφόρμας Web & Social Monitoring PaloPro, που δημοσιοποίησε πριν από λίγο η Palo Services. αριθμός των αναφορών έχει εκτοξευθεί κόκκινο Αχαΐας, Ηλείας και Ζακύνθου καθολικό κλείσιμο των σχολείων  έκτακτα μέτρα καραντίνας Σύμφωνα με τα ίδια στοιχεία, το 30% των συνολικών αναφορών των χρηστών στα social media αναφέρονται στον ιό και τις επιπτώσεις του, ενώ τις τελευταίες μέρες ο ιός μονοπωλεί τις συζητήσεις στον ψηφιακό κόσμο και καμπάνια  #menoumespiti #μενουμεσπιτι #μένουμε_σπίτι  έχει γίνει σλόγκαν. Το 38% των διαδικτυακών συζητήσεων αφορά τις ανακοινώσεις και τον σχολιασμό των  μέτρων προστασίας  και ακολουθούν τα  νέα εξάπλωσης του ιού  με ποσοστό 25%. Ηθοποιοί, τραγουδιστές, αθλητές ανεβάζουν stories για τον σκοπό αυτό. Εντύπωση προκαλεί το γεγονός ότι η  επίπτωσή του στην οικονομία  δεν έχει ακόμα σημαντικό αριθμό αναφορών και προσεγγιστικά απασχολεί το κοινό στο ίδιο επίπεδο με τη θεματολογία για τα δημόσια πρόσωπα που βρίσκονται θετικά στον ιό. Η παρουσία του κορωνοϊού στις διαδικτυακές συζητήσεις σε παγκόσμιο επίπεδο είναι  πρωτοφανής , με περισσότερα από  36 εκατομμύρια posts  να έχουν καταγραφεί τις τελευταίες 7 ημέρες, εκ των οποίων τα 5,4 εκατομμύρια δημοσιεύθηκαν μόνο στις 16 Μαρτίου. Πιο συγκεκριμένα, καταιγιστική αύξηση παρατηρείται τις τελευταίες εβδομάδες στις αναφορές στον κορωνοϊό που προέρχονται από τις Ηνωμένες Πολιτείες, οι οποίες πλέον έχουν ξεπεράσει σε αριθμό την Κίνα, την Ιταλία, την Ισπανία και το Ηνωμένο Βασίλειο αθροιστικά. Σημαντική διαφαίνεται η  αλληλεπίδραση της κοινής γνώμης  με τις ανακοινώσεις των αρχών στα μέσα κοινωνικής δικτύωσης καθώς και ο σχολιασμός των θέσεων των πολιτικών. Ο όγκος των οργανικών αναφορών σχετικά με τις αρχές και την πολιτική ακολουθεί στενά τις επικοινωνίες και τις ανακοινώσεις των πολιτικών σχετικά με τα μέτρα και τους περιορισμούς των πολιτών. Πρωταγωνιστής είναι χωρίς έκπληξη ο πρόεδρος των ΗΠΑ,  Ντόναλντ Τραμπ , οι θέσεις του οποίου προκάλεσαν πλήθος αντιδράσεων από την πτέρυγα των Δημοκρατικών, όπως οι  Μπέρνι Σάντερς ,  Αλεξάντρια Οκάσιο Κορτές  και  Χίλαρι Κλίντον. Παράλληλα, Ίλον Μάσκ Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/212130/o-koronoios-kyriarxei-sta-social-media
tech,www.cnn.gr,Κορωνοϊός: Facebook και Instagram υποβαθμίζουν την ποιότητα των βίντεο στην Ευρώπη ,"10:20 Δευτέρα, 23 Μαρτίου 2020","Newsroom, CNN Greece","To  Facebook  θα υποβαθμίσει την ποιότητα του  βίντεo streaming  τόσο στη δική του πλατφόρμα όσο και σε εκείνη του θυγατρικού  Instagram  στην Ευρώπη, ανταποκρινόμενο στην έκκληση της  Ευρωπαϊκής Επιτροπής  την προηγούμενη εβδομάδα. Αυτό γίνεται  προκειμένου  να μην υπερφορτωθούν και υποστούν συμφόρηση τα ευρυζωνικά δίκτυα, λόγω των αυξημένων απαιτήσεων ηλεκτρονικής διακυβέρνησης, τηλεργασίας, εκπαίδευσης  εξ αποστάσεως , ψηφιακής ψυχαγωγίας, αλλά και  ηλεκτρονικών   υπηρεσιών  υγείας εξαιτίας του κορονοϊού. Είχε προηγηθεί ανάλογη πρωτοβουλία εκ μέρους του  Netflix , του  YouTube  και της  Amazon. Εκπρόσωπος του Facebook δήλωσε ότι «προκειμένου να  συμβάλουμε , ώστε να αποτραπεί τυχόν  συμφόρηση  του  δικτύου , θα μειώσουμε πρόσκαιρα τα bits των βίντεο στο Facebook και στο Instagram στην Ευρώπη». Αυτό θα κρατήσει όσο συνεχίσουν να υπάρχουν ανησυχίες για την ομαλή λειτουργία των δικτύων, σύμφωνα με το πρακτορείο  Reuters . Το Netflix και το YouTube έχουν ορίσει ένα όριο  30 ημερών  για την υποβάθμιση της ποιότητας των δικών τους βίντεο, ενώ η  Disney  είπε ότι θα κάνει περικοπή κατά τουλάχιστον 25% της ποιότητας των δικών της βίντεο σε όλες τις ευρωπαϊκές χώρες όπου θα θέσει σε κυκλοφορία την επόμενη εβδομάδα τη νέα υπηρεσία της Disney+, ανταγωνιστική του  Netflix . Το βίντεο συνεχούς ροής (streaming) μπορεί να καταλαμβάνει ακόμη και τα δύο τρίτα της  κίνησης δεδομένων  στα σταθερά και κινητά ευρυζωνικά δίκτυα. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/212362/koronoios-facebook-kai-instagram-ypovathmizoyn-tin-poiotita-ton-vinteo-stin-eyropi
tech,www.cnn.gr,"Η κίνηση ανεβαίνει, τα δίκτυα αντέχουν αλλά το Netflix «ρίχνει» ταχύτητες για… ασφάλεια","12:35 Παρασκευή, 20 Μαρτίου 2020",,"Σε  επιφυλακή  βρίσκονται εδώ και αρκετές ημέρες τόσο οι  ρυθμιστικές αρχές  όσο και τα αρμόδια στελέχη των τεχνικών τμημάτων των  τηλεπικοινωνιακών  παρόχων στην  Ελλάδα  προκειμένου να διασφαλίσουν ότι δεν θα υπάρξει κανένα πρόβλημα με τις  τηλεπικοινωνιακές υποδομές  και οι πολίτες θα μπορούν να  επικοινωνούν  αλλά και να χρησιμοποιούν το  Διαδίκτυο   χωρίς προβλήματα καθ’ όλη τη διάρκεια αυτής της ιδιότυπης κρίσης που έχει δημιουργήσει η πανδημία του  κορωνοϊού . Μέχρι στιγμής, οι πληροφορίες συγκλίνουν ότι τα  δίκτυα  στην Ελλάδα αντέχουν και δεν αντιμετωπίζουν κάποιο πρόβλημα, ενώ στελέχη των εταιρειών τονίζουν ότι παρά την σημαντική αύξηση που παρατηρείται στην κίνηση δεν υπάρχει ζήτημα ούτε με τη χωρητικότητα που είναι διαθέσιμη. Από την άλλη πλευρά, η παροιμία που αρέσκονται να χρησιμοποιούν άπαντες είναι «φύλαγε τα ρούχα σου για να έχεις τα μισά» και αυτό είναι κάτι που ενστερνίζονται και στην  Ευρωπαϊκή Ένωση  που ζήτησε και πέτυχε από το  Netflix  μείωση των ταχυτήτων μετάδοσης video για ένα διάστημα  30 ημερών . Σύμφωνα με τις υπάρχουσες εκτιμήσεις, η μεγαλύτερη αύξηση που παρατηρείται αφορά τις  φωνητικές κλήσεις από τα σταθερά αλλά και από τα κινητά δίκτυα , ενώ υπάρχει και σημαντική αύξηση στην κίνηση των δεδομένων από σταθερά δίκτυα. Η κίνηση δεδομένων από δίκτυα κινητής εκτιμάται ότι έχει μείνει στα ίδια επίπεδα. Αν και δεν υπάρχουν επίσημες ανακοινώσεις, σύμφωνα με τις υπάρχουσες πληροφορίες, η αύξηση των φωνητικών κλήσεων είναι της τάξεως του  60% στα σταθερά δίκτυα και του 30% στα δίκτυα κινητής . Η κίνηση δεδομένων στα δίκτυα σταθερής έχει αυξηθεί, σύμφωνα με τις ίδιες πληροφορίες, κατά 40%. Η αύξηση αυτή χαρακτηρίζεται ως λογική δεδομένου του  #menoumespiti . Τόσο όσον αφορά στη χρήση του σταθερού τηλεφώνου, το οποίο πολλοί είχαν «εγκαταλείψει» για χάρη του κινητού, όσο και για την κίνηση δεδομένων στα σταθερά δίκτυα. Το  Netflix και το YouTube  αλλά και οι υπόλοιπες υπηρεσίες video streaming είναι, όπως είναι λογικό, αυτές που «προκαλούν» τη μεγαλύτερη αύξηση στην κίνηση δεδομένων. Υπενθυμίζεται ότι οι υπηρεσίες video καταναλώνουν πολύ περισσότερα δεδομένα σε σχέση με όλες τις υπόλοιπες εφαρμογές που αξιοποιούν τις ευρυζωνικές συνδέσεις. Κάτι που φαίνεται και από το γεγονός πως η κίνηση στο GR-IX, τον ελληνικό κόμβο «ανταλλαγής» κίνησης δεδομένων,  η αύξηση που παρατηρείται την τελευταία εβδομάδα είναι της τάξεως του 10%-15% . Όμως, μέσω του GR-IX, δεν περνά η κίνηση που αφορά το Netflix ή τις υπηρεσίες της Google. Από την άλλη, αναμένεται περαιτέρω αύξηση στο GR-IX, μέσα από το οποίο περνά η κίνηση μεταξύ των ελληνικών παρόχων, τις επόμενες εβδομάδες καθώς θα αυξάνεται η χρήση συστημάτων τηλε-εκπαίδευσης και τηλε-εργασίας. Αυτό πάντως που τονίζουν άπαντες είναι πως τα δίκτυα αντέχουν και υπάρχει περαιτέρω χωρητικότητα. Και οι ιθύνοντες δεν ανησυχούν από τις διακυμάνσεις που παρατηρούνται στην ταχύτητα λήψης και αποστολής δεδομένων στις  ευρυζωνικές συνδέσεις  πολλών καταναλωτών. Κάτι που αποδίδεται και στο γεγονός ότι έχουν αλλάξει οι ώρες με τη μεγαλύτερη ζήτηση, καθώς πλέον η κίνηση από υπηρεσίες video έχει αυξηθεί ιδιαίτερα και το πρωί λόγω των μαθητών και των παιδιών που μένουν στο σπίτι. Από την άλλη πλευρά, η επικείμενη  έναρξη λειτουργίας των πλατφορμών τηλε-εκπαίδευσης , όπου θα γίνεται εκτεταμένη χρήση video εκτιμάται ότι θα δώσει νέα ώθηση στην αυξημένη κίνηση των δεδομένων. Το γεγονός πάντως ότι υπάρχει μεγάλη αύξηση στη χρήση των φωνητικών κλήσεων είναι και ένας λόγος που κυκλοφορεί η άποψη ότι οι  προσφορές των τηλεπικοινωνιακών παρόχων  θα έπρεπε να περιλαμβάνουν και κάτι που να αφορούσε τις υπηρεσίες φωνής στην κινητή τηλεφωνία.  Αν και γενικότερα στην Ελλάδα και στην Ευρωπαϊκή Ένωση, δεν ανησυχούν καθώς τα δίκτυα δείχνουν να αντέχουν, οι  προτροπές για συνετή χρήση  είναι αρκετές. Βέβαια, και εκεί υπάρχει σημαντική αύξηση της κίνησης των δεδομένων και είναι χαρακτηριστικό πως ο όμιλος Vodafone έκανε λόγο για αύξηση 50% στην κίνηση. Δεν είναι επίσης, τυχαίο, ότι η  Ευρωπαϊκή Επιτροπή  προχώρησε σε σχετική έκκληση προς τους πολίτες, ενώ απευθύνθηκε και προς το  Netflix  ζητώντας να μειώσει τις ταχύτητες μετάδοσης του περιεχομένου του, το αποκαλούμενο και bitrate. Ο αμερικανικός κολοσσός απάντησε θετικά σε αυτό το αίτημα και όπως έγινε γνωστό για τις επόμενες 30 ημέρες θα μειώσει το bitrate του τόσο ώστε να υπάρξει μία μείωση της κίνησης δεδομένων κατά 25%. Σύμφωνα με το Netflix, η διαφορά στην ποιότητα του περιεχομένου που θα γίνει αντιληπτή από τους συνδρομητές θα είναι σχετικά μικρή. Παράλληλα, ο BEREC, ήτοι η ένωση των ρυθμιστικών αρχών της ΕΕ, ανακοίνωσε ότι προχωρά στη  δημιουργία ενός μηχανισμού παρακολούθησης  μέσω του οποίου θα υπάρχουν συνεχείς αναφορές ανά χώρα για την κίνηση και τη συμπεριφορά των δικτύων. Μάλιστα, για το συγκεκριμένο θέμα υπήρξε χθες ενημέρωση των τηλεπικοινωνιακών παρόχων από την Εθνική Επιτροπή Τηλεπικοινωνιών και Ταχυδρομείων (ΕΕΤΤ). Στη σχετική τηλεδιάσκεψη, σύμφωνα με πληροφορίες, μετείχαν στελέχη και από την ΑΔΑΕ και από το υπουργείο  Ψηφιακής Διακυβέρνησης , όπως και από τους παρόχους. Πάντως, η εκπροσώπηση δεν ήταν σε υψηλόβαθμο επίπεδο, ενώ αναμένεται να υπάρχουν και άλλες σχετικές τηλεδιασκέψεις προκειμένου να υπάρχει ενημέρωση και ανταλλαγή στοιχείων και απόψεων μεταξύ όλων των εμπλεκόμενων φορέων. Υπενθυμίζεται ότι την περασμένη Δευτέρα ο υπουργός Ψηφιακής Διακυβέρνησης, Κυριάκος Πιερρακάκης είχε τηλεδιάσκεψη για το συγκεκριμένο ζήτημα με τους επικεφαλής των τηλεπικοινωνιακών παρόχων της χώρας, ενώ στη συνέχεια το υπουργείο εξέδωσε έναν οδηγό για τη συνετή χρήση των τηλεπικοινωνιακών δικτύων. Ο οδηγός αυτός περιλαμβάνει τις εξής συστάσεις: ώρες αιχμής  «χώρο» απομακρυσμένης εργασίας και τηλε-εκπαίδευσης σταθερά δίκτυα αντί των κινητών  αποστολή μαζικών μηνυμάτων ηλεκτρονικού ταχυδρομείου περιττές video κλήσεις μόνο τα αρχεία που χρειαζόμαστε ενημερωμένα τα προγράμματα ημιουργική τους απασχόληση eody.gov.gr ) Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/212022/h-kinisi-anevainei-ta-diktya-antexoyn-alla-to-netflix-rixnei-taxytites-gia-asfaleia
tech,www.cnn.gr,Κορωνοϊός: Ομάδες αλληλεγγύης και ενημέρωσης κατακλύζουν τα social media,"13:15 Κυριακή, 22 Μαρτίου 2020","Newsroom, CNN Greece","Ένα  κύμα αλληλεγγύης κι ενημέρωσης  έχει πλημμυρίσει τα  μέσα κοινωνικής δικτύωσης  με αφορμή την πανδημία του  κορωνοϊού . Πολίτες από κάθε γωνιά της Ελλάδας παρότι τηρούν το « Μένουμε Σπίτι », δεν ξεχνούν ότι πρέπει να παραμείνουν ενεργοί  στηρίζοντας άμεσα και έμμεσα όσες κοινωνικές ομάδες  το ‘χουν ανάγκη. Εδώ και μία εβδομάδα οι ομάδες και σελίδες αλληλεγγύης, ενημέρωσης, υποστήριξης καθώς και ομάδες κατοίκων που δραστηριοποιούνται σε γειτονιές αυξάνονται γοργά, θέλοντας να δείξουν ότι  απέναντι στον ιό κανείς δεν είναι μόνος του . Οι δράσεις ποικίλλουν, από ένα μήνυμα γραμμένο σε χαρτί και κολλημένο σε μία πολυκατοικία για  προσφορά βοήθειας σε όποιον από τους γείτονες την χρειάζεται  μέχρι και αγορές από σουπερ μάρκετ και φαρμακεία για όσους ανήκουν στις ευπαθείς ομάδες και δεν πρέπει να διακινδυνεύσουν να βγουν από το σπίτι τους. «Αν κάποιος/α στην πολυκατοικία αντιμετωπίζει έλλειψη σε τρόφιμα ή φάρμακα ή ανήκει σε ευάλωτη ομάδα, ας μας ζητήσει βοήθεια. Παρακαλώ να συνεργαστούμε όλοι και να δείξουμε αλληλεγγύη σε όποιον γείτονά μας έρθει σε δύσκολη θέση. Όσο μπορούμε μένουμε σπίτι», αναφέρει χαρακτηριστικά μήνυμα που κολλήθηκε σε πολυκατοικία γράφοντας δίπλα τον όροφο που διαμένει το άτομο που προσφέρθηκε να συνδράμει εθελοντικά. Οι  ομάδες και οι σελίδες  που έχουν φτιαχτεί μετρούν ήδη χιλιάδες μέλη και φιλοξενούν αναρτήσεις που αφορούν ερωτήσεις γύρω από την COVID-19, επιστημονικά άρθρα, ερωτήσεις για τα δικαιώματα των εργαζομένων αυτή την περίοδο σε διάφορους τομείς απασχόλησης. Ο Αντρέας Μπλουμ, κάτοικος Κυψέλης συμβάλλει σε όλη αυτή την προσπάθεια συμμετέχοντας σε δύο ομάδες στο Facebook. Η μία ονομάζεται « Ομάδα Αλληλοβοήθειας κατά του Covid-19 » και η άλλη « Solidarity against Covid-19 Kentro-Exarcheia-Kypseli-Gyzi » και αφορά τις γειτονιές του κέντρου της Αθήνας (Κυψέλη, Εξάρχεια, Γκύζη). «Ο κόσμος χρειάζεται τα απαραίτητα για να μπορέσει να μείνει μέσα. Τρόφιμα, φάρμακα, ασφάλεια, και μία βεβαιότητα ότι οι άλλοι δε θα σε ξεχάσουν.  Οι άνθρωποι που χρειάζονται τη βοήθειά μας δεν έχουν τα μέσα  (πολλοί πρέπει να μείνουν σε σπίτια—δεν έχουν) να αντιμετωπίσουν τον κορωνοϊό οπότε είναι σημαντικός οποιοσδήποτε σχεδιασμός. Δεν υπάρχει χώρος για λάθη. Βρισκόμαστε αντιμέτωποι με έναν ιό που δεν κάνει διακρίσεις ανάμεσα στους ανθρώπους. Η αντιμετώπισή του είναι ένας συνδυασμός ατομικής, συλλογικής και δημόσιας υποχρέωσης, κι ενώ βρισκόμαστε αντιμέτωποι με έναν ιό που δεν κάνει διακρίσεις δεν είμαστε προετοιμασμένοι να τον αντιμετωπίσουμε διότι έχουμε να κάνουμε με ένα σύστημα το οποίο παρουσιάζει βαθιές ανισότητες.  Αυτές τις ανθρώπινες αδυναμίες βρίσκει ο ιός και μας τσακίζει », εξηγεί ο κ. Μπλουμ μιλώντας στο Αθηναϊκό-Μακεδονικό Πρακτορείο Ειδήσεων. Ενώ προσθέτει ότι « χρειαζόμαστε ένα συλλογικό πακέτο   μέτρων  το οποίο θα επιτρέψει σε όλους να μείνουμε όντως στα σπίτια μας, χωρίς να πληρώσουμε ένα δυσβάσταχτο κόστος». «Να βγούμε από αυτήν την κρίση όχι μόνο ζωντανοί, αλλά κοινωνικά και οικονομικά υγιείς», λέει. Στην ομάδα που συμμετέχει έχουν φτιάξει έναν μικρό οδηγό για το τι μέτρα πρέπει να πάρει κάποιος για να πάει πράγματα σε κάποιον που τα έχει ανάγκη και πρέπει να μείνει σπίτι του. Σύμφωνα με τον κ. Μπλουμ, τα περισσότερα αιτήματα που έχουν έρθει μέχρι τώρα σχετίζονται με  φαγητό . «Βλέπουμε αν υπάρχει κάποιος κοντά στην περιοχή, αν είναι υγιής κι αν έχει τα απαραίτητα για να μπορέσει να βγει από το σπίτι του για να κάνει αγορές. Αφότου ολοκληρώσει τις αγορές του κοιτάζουμε αν μπορεί να τα αφήσει στην πόρτα του ανθρώπου που τα χρειάζεται με έναν τρόπο που δεν θα διακινδυνεύεται η δημόσια υγεία», αναφέρει στο ΑΠΕ-ΜΠΕ. Ακόμη, παρακινούν τα μέλη της ομάδας να αφήσουν  σημειώματα σε κεντρικά σημεία των πολυκατοικιών  που διαμένουν, γράφοντας τα ονόματά τους και το τηλέφωνό τους σε περίπτωση που κάποιος γείτονάς τους χρειαστεί το ο,τιδήποτε. «Η σκέψη ήταν να μην εκτεθεί κάποιος που ανήκει στις ευπαθείς ομάδες στον κίνδυνο», συμπληρώνει ο κ. Μπλουμ. Για τους περισσότερους συμμετέχοντες σε αυτές τις ομάδες, οι πρωτοβουλίες αυτές θα έπρεπε να λαμβάνονται συχνότερα. Στο επίκεντρο των δράσεων αλληλεγγύης δεν είναι μόνο οι ευπαθείς ομάδες ή εκείνοι με βαρύ ιατρικό ιστορικό. Οι πρωτοβουλίες αυτές αφορούν ακόμη τους  πρόσφυγες , τους  μετανάστες , τους  κρατούμενους  στις φυλακές, αλλά και εκείνους τους ανθρώπους που η επέλαση του κορωνοϊού θα φέρει  συνέπειες στην εργασία  τους, στο εισόδημά τους αλλά και στην ίδια την ψυχική τους υγεία. Η Ειρήνη, είναι εργαζόμενη στον τομέα της έρευνας και συμμετέχει στην σελίδα « Μένουμε Ενεργοί - υγεία, συλλογικότητα, αλληλεγγύη ». Όπως λέει στο ΑΠΕ-ΜΠΕ, η σελίδα προσπαθεί να είναι ένας κόμβος οργάνωσης κάποιων  δράσεων αλληλεγγύης  κατά τόπους, ενώ αυτό που θέλει να τονίσει είναι η ανάγκη για δημόσια και καθολική δωρεάν υγεία. «Μένουμε ενεργοί, καθώς παρότι τηρούμε τα μέτρα τα οποία η επιστημονική και ιατρική κοινότητα έχει θέσει ωστόσο δεν αφήνουμε στην τύχη τους τούς εργαζόμενους, τους άνεργους, τους πρόσφυγες, τους φυλακισμένους, όλες εκείνες τις ομάδες που χρειάζονται βοήθεια, μέχρι να περάσει αυτή η περίοδος. Μένουμε ενεργοί μέσα στην πανδημία», αναφέρει χαρακτηριστικά. Μέσω της σελίδας προσπαθούν να στηρίξουν όποιες  δράσεις και διαμαρτυρίες  αφορούν τους χώρους εργασίας, ενώ στηρίζουν και μία φόρμα καταγγελιών που οι εργαζόμενοι θα μπορούν να αναφέρουν όποιες παραβιάσεις γίνονται στα εργασιακά τους δικαιώματα. «Είναι πολύ σημαντικές αυτές οι πρωτοβουλίες αν σκεφτεί κανείς ότι μέσα σε λίγες μέρες έχουν καταγγελθεί 40.000 απολύσεις. Είναι σημαντική η αλληλεγγύη και πρέπει να περνάει και στις πράξεις, αυτό θέλουμε να επισημάνουμε εμείς. Η μεγαλύτερη ευθύνη φαίνεται να πέφτει στις ελλείψεις που υπάρχουν στις υποδομές κι αυτό φαίνεται από την συνολική εξέλιξη, σε όλο τον κόσμο», υπογραμμίζει στο ΑΠΕ-ΜΠΕ. Περισσότερα από 14.000 μέλη αριθμεί η ομάδα ενημέρωσης και αλληλοβοήθειας ενάντια στην ασθένεια COVID-19 που έχει δημιουργηθεί στο Facebook. Όπως εξηγούν οι διαχειριστές της ομάδας σε ανάρτησή τους πρόκειται για «μια  εθελοντική προσπάθεια ενημέρωσης και πληροφόρησης  για τον κορωνοΐό. Δεν είναι κάποιος επίσημος φορέας, ενώ στους διαχειριστές της σελίδας υπάρχουν επιστήμονες διαφόρων ειδικοτήτων, δημοσιογράφοι και απλοί άνθρωποι που βοηθούν στο οργανωτικό κομμάτι. Κάνουμε κάθε δυνατή προσπάθεια να ενημερώνουμε υπεύθυνα και να καταρρίπτουμε την παραπληροφόρηση». Παράλληλα, «η ομάδα έχει σαν σκοπό πέρα από την ενημέρωση και την αλληλοβοήθεια, τη στήριξη, για αυτό η ομάδα των διαχειριστών (admins) καταθέτει μια σειρά άμεσα και αναγκαία μέτρα ανακούφισης των πολιτών που θα επηρεαστούν από την οικονομική κατάρρευση και (ίσως) όχι από τον ίδιο τον ιό». Ομάδα που διαθέτει  δωρεάν ακίνητα βραχυχρόνιας μίσθωσης  σε ιατρικό ή νοσηλευτικό προσωπικό καθώς και σε όσους διαμένουν με ευπαθή άτομα. Ο Σπύρος Ζαφειριάδης είναι διαχειριστής ακινήτων από την Ζάκυνθο και διαχειριστής της ομάδας  AIRBNB GREECE , στην οποία συμμετέχουν ιδιοκτήτες ακινήτων που τα νοικιάζουν με βραχυχρόνια μίσθωση. Μαζί με άλλα άτομα έφτιαξαν μία ομάδα στο Facebook ( I offer my AIRBNB home for FREE during Covid-19 Crisis ) ώστε να διαθέσουν δωρεάν κάποιο από τα ακίνητά τους σε όσους έχουν ανάγκη αυτή την περίοδο και κυρίως σε ιατρικό και νοσηλευτικό προσωπικό. «Σκεφτήκαμε πώς θα μπορούσαμε κι εμείς από τη μεριά μας να συνεισφέρουμε στην αντιμετώπιση της κρίσης αυτής, ώστε να διαθέσουμε κάποια από τα ακίνητά μας στο ιατρικό και νοσηλευτικό προσωπικό το οποίο εργάζεται νυχθημερόν στα νοσοκομεία μας και θέλαμε να τους δώσουμε μία επιλογή ώστε όσοι διαμένουν μαζί με άτομα που ανήκουν στις ευπαθείς ομάδες, να μπορέσουν να μείνουν κάπου αλλού και να μην φοβούνται μήπως τους κολλήσουν», εξηγεί στο ΑΠΕ-ΜΠΕ ο κ. Ζαφειριάδης. Αυτή την στιγμή έχουν στη διάθεσή τους  δεκάδες ακίνητα  κατά βάση στην Αθήνα, στη Θεσσαλονίκη και σε άλλες περιοχές, όπως στη Ζάκυνθο. «Προσπαθούμε με κάθε τρόπο να διαθέσουμε όσο το δυνατόν περισσότερα ακίνητα διότι υπάρχει μεγάλη ζήτηση. Ήδη με το που γίνεται διαθέσιμο κάποιο σπίτι απευθείας υπάρχει ανταπόκριση από γιατρούς, νοσηλευτικό προσωπικό, από ανθρώπους που έχουν ήπια συμπτώματα και φοβούνται μήπως κολλήσουν τους γονείς τους», αναφέρει , ενώ προσθέτει ότι «είναι μία δύσκολη περίοδος για όλους και είναι πάρα πολύ σημαντικό ο καθένας από την πλευρά του να βάλει έστω το πιο μικρό λιθαράκι». Οι ομάδες και οι σελίδες που έχουν δημιουργηθεί στα μέσα κοινωνικής δικτύωσης έρχονται να υπενθυμίσουν ότι ναι μεν «μένουμε σπίτι» αλλά  δεν είμαστε μόνοι στη   μάχη  απέναντι στον κορωνοϊό και στις επιπτώσεις που θα φέρει. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/212257/koronoios-omades-allileggyis-kai-enimerosis-kataklyzoyn-ta-social-media
tech,www.cnn.gr,"H HONOR φέρνει το Magic UI 3.0 στη σειρά συσκευών HONOR 20, HONOR View 20 και HONOR 9X","20:59 Δευτέρα, 16 Μαρτίου 2020","Newsroom, CNN Greece","Βελτιωμένο UX, Έξυπνες εφαρμογές, καλύτερη απόδοση κάμερας και σημαντικές ενημερώσεις ασφαλείας που έρχονται να προστεθούν στο concept της εταιρίας για το Smart Living. Η HONOR το δημοφιλές νεανικό brand ανακοίνωσε ότι τα κινητά HONOR 20, HONOR 20 PRO, HONOR View 20 και HONOR 9X θα λάβουν την τελευταία ενημέρωση λογισμικού της HONOR που περιλαμβάνει το Magic UI 3.0  H αναβάθμιση στο Μagic UI 3.0 (σε Android) είναι από τις πιο σημαντικές με ένα κατά πολύ βελτιωμένο UX που διευκολύνει περαιτέρω την χρήση και την πρόσβαση στο οικοσύστημα της εταιρίας (HONOR Magic Watch 2 , HONOR MagicBook , Honor Band 5) Το Magic UI 3.0 το επόμενης γενιάς λογισμικό δίνει απεριόριστη ελευθερία στην φωτογραφία, στην λήψη βίντεο αλλά και στην ασφάλεια και απόδοση της συσκευής. Βελτιωμένο  Interface  και επιλογή για  Dark   Mode H νέα ενημέρωση επιτρέπει στους χρήστες να έχουν καλύτερη και ταχύτερη διάδραση με το κινητό τους. Η συγκεκριμένη βελτίωση έρχεται ως αποτέλεσμα έρευνας και ανάπτυξης από το Huawei Human Factors Lab. Βελτιωμένα οπτικά στοιχεία και εικονίδια στο κινητό Με το Magic UI 3.0, η εμπειρία χρήστη είναι πιο βελτιωμένη από ποτέ! Οι χρήστες μπορούν να έχουν πιο ομαλή μετάβαση από εφαρμογή σε εφαρμογή με μεγαλύτερη ταχύτητα και ευκολία. Μια ενιαία εμπειρία για το οικοσύστημα συσκευών  HONOR H αναβαθμισμένη έκδοση Magic UI 3.0 διευκολύνει την αλληλεπίδραση του χρήστη μεταξύ των διαφορετικών συσκευών και επιτρέπει συνδέσεις κινητών με φορητούς υπολογιστές HONOR View 20, HONOR 20 και HONOR 20 PRO με το HONOR MagicBook. Ο χρήστης το μόνο που έχει να κάνει είναι να ενεργοποιήσει τη λειτουργία NFC και το WIFI στα smartphones και μπορεί πολύ εύκολα να μεταφέρει εικόνες και αρχεία, καθώς και να ακούει μουσική απρόσκοπτα. Επαγγελματική φωτογραφία “ On   the   Go ”  πιο γρήγορα και πιο απλά! Εκτός από τις βελτιώσεις στο σχεδιασμό, οι οποίες καθιστούν δυνατή την επαγγελματική φωτογραφία εν κινήσει, οι χρήστες μπορούν να εφαρμόζουν φίλτρα απευθείας κατά την διάρκεια της λήψης. Η φωτογραφικής μηχανή αποκτά μια πιο εκσυγχρονισμένη εμφάνιση με μια πιο ορατή γραμμή zoom ώστε να επιτρέπει στους χρήστες να προσαρμόζουν πιο εύκολα τον βαθμό μεγέθυνσης. Το Magic UI 3.0 καθιστά την εγγραφή βίντεο ευκολότερη με καλύτερη πρόσβαση σε χαρακτηριστικά όπως το βοηθητικό πλέγμα, το οριζόντιο επίπεδο και το χρονοδιακόπτη. Magic   UI  3.0 και ασφάλεια!  Η τελευταία ενημερωμένη έκδοση λογισμικού της HONOR υπόσχεται μέγιστη απόδοση σε ένα ασφαλές περιβάλλον: όλες οι συσκευές που είναι ενημερωμένες στο Magic UI 3.0 προστατεύονται μέσω του λειτουργικού συστήματος που είναι πιστοποιημένο με το CCEAL5 +, το υψηλότερο επίπεδο πιστοποίησης ασφάλειας που διατίθεται για σύστημα φορητών συσκευών. Ευαίσθητες λειτουργίες όπως η πληρωμή γίνεται μέσω αυτού του απομονωμένου, ασφαλούς συστήματος που αποτρέπει την υποκλοπή δεδομένων. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/211497/h-honor-fernei-to-magic-ui-3-0-sti-seira-syskeyon-honor-20-honor-view-20-kai-honor-9x
tech,www.cnn.gr,Κορωνοϊός: Οι τεχνολογικοί «κολοσσοί» μπορεί να βγουν ακόμη πιο δυνατοί από την κρίση,"10:21 Τρίτη, 24 Μαρτίου 2020","Newsroom, CNN Greece","Μπορεί η υπόλοιπη οικονομία διεθνώς να ζορίζεται λόγω της κρίσης του  κορωνοϊού , αλλά  ο τεχνολογικός τομέας έχει μεγάλες προσδοκίες . Μερικοί αναλυτές θεωρούν πιθανό ότι ιδίως οι μεγάλες εταιρείες τεχνολογίας  θα βγουν ακόμη πιο ισχυρές  μετά τη λήξη του συναγερμού. Καθώς κατεβαίνουν τα ρολά στα φυσικά καταστήματα και τα γραφεία αδειάζουν, η ανθρωπότητα βρίσκει καταφύγιο στην  τηλεργασία , στην  τηλεκπαίδευση , στο  ηλεκτρονικό εμπόριο , στην  ηλεκτρονική διακυβέρνηση , στην  online ψυχαγωγία  και στο  υπολογιστικό  « νέφος ». Και οι εταιρείες τεχνολογίας είναι εκεί για να προσφέρουν όλες αυτές τις υπηρεσίες, «ξεπλένοντας» εν μέρει τις επικρίσεις που έχουν δεχτεί τα τελευταία χρόνια. Τα σημάδια είναι ήδη ορατά. Οι περιορισμοί εξαιτίας της νόσου Covid-19  έχουν καταστήσει τα μέσα κοινωνικής δικτύωσης ακόμη πιο χρήσιμα  για ένα μεγάλο μέρος του πληθυσμού για ενημέρωση, επαφές με φίλους, ανταλλαγή απόψεων ή ψυχαγωγία. Το  Twitter   μόλις ανακοίνωσε ότι οι ενεργοί χρήστες του αυξάνονται συνεχώς μετά το ξέσπασμα της πανδημίας. Είναι η πρώτη μεγάλη πλατφόρμα social media που έκανε γνωστό με ποιο τρόπο έχει επηρεαστεί από τον κορωνοϊό: Τα διαφημιστικά έσοδα του Twitter πέφτουν, αλλά  οι χρήστες του αυξάνονται , σύμφωνα με το πρακτορείο Reuters. Ο επικεφαλής του  Facebook , Μαρκ Ζάκερμπεργκ, ανακοίνωσε ότι η  ζήτηση για βιντεοκλήσεις και ανταλλαγή μηνυμάτων μέσω της μεγαλύτερης πλατφόρμας κοινωνικής δικτύωσης γνωρίζει εκρηκτική αύξηση . Η κίνηση φωνητικών κλήσεων μέσω της εφαρμογής WhatsApp (που ανήκει στο Facebook) έχει διπλασιαστεί, ενώ παρόμοια αύξηση κίνησης έχει το Messenger. Κάτι ανάλογο συμβαίνει στο  YouTube   της Google, αλλά επίσης στο  Netflix   και στις άλλες υπηρεσίες streaming, που  βλέπουν το δυνητικό κοινό τους να αυξάνεται , καθώς τόσος κόσμος κάθεται σπίτι του πια χωρίς πολλές εναλλακτικές λύσεις ψυχαγωγίας. Στην Ιταλία το «κατέβασμα» σε συσκευές της εφαρμογής για παρακολούθηση του Netflix αυξήθηκε κατά 66%, στην Ισπανία κατά 35%, ενώ στις ΗΠΑ κατά 9%, σύμφωνα με την εταιρεία ερευνών Sensor Tower. Μέχρι στιγμής,  το Netflix δεν έχει αποκαλύψει πόσο έχουν αυξηθεί οι συνδρομητές του  παγκοσμίως. Το γεγονός, πάντως, ότι η Ευρωπαϊκή Επιτροπή προ ημερών κάλεσε το Netflix να υποβαθμίσει εθελοντικά την ποιότητα μετάδοσης των εκπομπών του, ώστε να μην υπερφορτωθούν τα ευρωπαϊκά ευρυζωνικά δίκτυα (το Netflix δεσμεύθηκε να το κάνει για 30 ημέρες), είναι μία έμμεση ένδειξη ότι έχει αυξηθεί το κοινό του (Netflix). Η Microsoft ανέφερε ότι μέσα σε μία εβδομάδα  αυξήθηκε κατά σχεδόν 40% ο αριθμός των χρηστών που χρησιμοποιούν το νέο λογισμικό της  για online συνεργασία, το Teams, το οποίο πλέον χρησιμοποιούν περισσότεροι από 44 εκατομμύρια χρήστες καθημερινά. Η Amazon δήλωσε ότι θα προσλάβει 100.000 υπαλλήλους για να ανταποκριθεί στη θεαματική αύξηση που έχουν οι πωλήσεις μέσω ηλεκτρονικού εμπορίου, καθώς τα φυσικά καταστήματα κλείνουν στη μία χώρα μετά την άλλη εξαιτίας της επιβολής μέτρων αποφυγής των κοινωνικών επαφών. «Οι μεγαλύτερες τεχνολογικές εταιρείες μπορεί να περάσουν στην αντίπερα όχθη της κρίσης πολύ πιο δυνατές», εκτιμά ο διευθύνων σύμβουλος της εταιρείας Wedbush Securities, Ντάνιελ Άιβς, σύμφωνα με τους «Τάιμς της Νέας Υόρκης». Αυτό δεν σημαίνει ότι οι τεχνολογικοί γίγαντες θα μείνουν αλώβητοι. Η διαφήμιση -ζωτική πηγή εσόδων για Google, Facebook κ.ά.- πάντα υποφέρει από τις κρίσεις, ενώ οι μετοχές όλων των τεχνολογικών εταιρειών έχουν ήδη μεγάλες απώλειες στο αμερικανικό Χρηματιστήριο. Άλλες εταιρείες, όπως η Uber και η Lift ή το Airbnb, βλέπουν τους πελάτες τους να εξαφανίζονται. Παραμένει ακόμη ασαφές πόσο θα πληγεί φέτος η ύψους 3,9 τρισεκατομμυρίων δολαρίων παγκόσμια βιομηχανία τεχνολογίας. Όταν όμως υπάρξει φως στο τούνελ (και ασφαλώς θα υπάρξει), η «παρέα», γνωστή συλλήβδην και ως Big Tech, θα δρέψει τους καρπούς από τις αλλαγές συνηθειών των καταναλωτών που θα έχουν μεσολαβήσει λόγω του κορονοϊού. Οι τρεις μεγαλύτερες πλατφόρμες υπολογιστικού «νέφους» (Amazon, Microsoft, Google) θα είναι κατ' εξοχήν ωφελημένες. «Πιστεύουμε ότι αυτή η ξαφνική παγκόσμια στροφή προς την εξ αποστάσεως εργασία θα αποτελέσει κομβικό σημείο στο πώς εργαζόμαστε και μαθαίνουμε», σύμφωνα με τον αντιπρόεδρο της Microsoft, Τζάρεντ Σπάταρο. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/212510/koronoios-oi-texnologikoi-kolossoi-mporei-na-vgoyn-akomi-pio-dynatoi-apo-tin-krisi
tech,www.cnn.gr,HUAWEI P40 Lite & HUAWEI P40 Lite E: Τα “light” μοντέλα της σειράς P40 καταφθάνουν,"15:25 Τρίτη, 24 Μαρτίου 2020","Newsroom, CNN Greece","Η σειρά P40 της Huawei βρίσκεται προ των πυλών και το λανσάρισμά της θα φέρει μοναδικές εκπλήξεις και ακαταμάχητες προσφορές! Κάθε χρόνο η Huawei με τη σειρά P φέρνει τα πάνω κάτω στην αγορά, παρουσιάζοντας προϊόντα με πρωτοποριακές τεχνολογικές δυνατότητες και κορυφαία χαρακτηριστικά, που ανατρέπουν τα δεδομένα στην κατηγορία των smartphones και οδηγούν τις εξελίξεις στον τομέα της κινητής τηλεφωνίας. Φέτος ειδικά όμως, η σειρά εμπλουτίζεται με περισσότερα μοντέλα προκειμένου να καλύψει μεγαλύτερη γκάμα καταναλωτικού κοινού. Ο λόγος όχι μόνο για τo καθιερωμένο Lite μοντέλο της σειράς, P40 Lite, αλλά για πρώτη φορά και για το P40 Lite E, μία συσκευή που θα φέρει αρκετά από τα χαρακτηριστικά αλλά και τον «αέρα» της σειράς P40, σε εξαιρετικά ωστόσο προσιτή τιμή. Τι κάνει τα νέα smartphones της Huawei τόσο ελκυστικά; Ειδικά στον τομέα της φωτογραφίας, η Huawei είναι ξεκάθαρα ο ηγέτης της κατηγορίας, αναβαθμίζοντας συνεχώς τη φωτογραφική εμπειρία με ανατρεπτικές καινοτομίες που συναρπάζουν. Ωστόσο, δεν είναι μόνο οι πανίσχυρες κάμερες που κάνουν τα νέα μοντέλα της σειράς P40 ξεχωριστά: προηγμένος σχεδιασμός, εκπληκτική απόδοση, ασύγκριτες ταχύτητες, αλλά και το νέο οικοσύστημα εφαρμογών της Huawei. Αναλυτικότερα, με την άφιξη της P40 series στην ελληνική αγορά, ξεκινά μια νέα εποχή: τα τέσσερα συνολικά μοντέλα της σειράς είναι οι πρώτες συσκευές Huawei που δεν θα διαθέτουν προεγκατεστημένα Google Services και Play Store, αλλά την πλατφόρμα εφαρμογών της Huawei, AppGallery, ένα ανοιχτό app store που διασφαλίζει την ιδιωτικότητα και ασφάλεια των χρηστών και παρέχει ποικιλία premium και τοπικών εφαρμογών. Προκειμένου να διευκολύνει τους χρήστες να ανακαλύψουν τα οφέλη και τα πλεονεκτήματα του AppGallery, η Huawei θα προσφέρει  υπηρεσία  VIP  στους κατόχους P40 Series που επιθυμούν να μεταφέρουν εύκολα και γρήγορα τα περιεχόμενα που χρειάζονται από το παλιό τους smartphone στη νέα τους συσκευή, ενώ παράλληλα, θα λειτουργεί, εντελώς δωρεάν, και  υπηρεσία  Door   to   Door , για την έγκαιρη, ασφαλή και αποτελεσματική φροντίδα των συσκευών, μέσω courier. Μείνετε συντονισμένοι! Οι πρώτες συσκευές της πολυαναμενόμενης Huawei P40 seriesέρχονται στις 26 Μαρτίου σε τιμές-σοκ που θα συζητηθούν και με δώρα-έκπληξη που θα αιφνιδιάσουν! HUAWEI   P 40  Lite   E : η προσιτή,  smartphone   πολυτέλεια της  Huawei  που θα απογειώσει τις φωτογραφικές σας λήψεις Το νέο smartphone της HUAWEI P40 Lite Ε θα βρίσκεται επίσημα στην Ελλάδα μέσα στις επόμενες ημέρες. Το νέο, κομψό μοντέλο της Huawei έρχεται στα χρώματα Midnight Black και Aurora Blue για να προσφέρει μία πληθώρα νέων αναβαθμίσεων και ένα τριπλό σύστημα κάμερας, το οποίο περιλαμβάνει μία κύρια κάμερα 48MP έτσι ώστε να αιχμαλωτίζετε τις πιο όμορφες στιγμές της ζωής σας. Με αυτό τον τρόπο, το HUAWEI P40 Lite E αναδεικνύεται σε μία πραγματικά ελκυστική επιλογή για όλους τους καταναλωτές που ψάχνουν αληθινή αξία και ποιότητα στις αγορές τους χωρίς να χρειάζεται να ξοδέψουν μία περιουσία. Μία ολοκληρωμένη φωτογραφική εμπειρία Το HUAWEI P40 Lite E θα γίνει το προσωπικό σας φωτογραφικό στούντιο με τις 3 έξυπνες, οπίσθιες του κάμερες. Περιλαμβάνει μία κύρια κάμερα 48MP με φακό ευρυγώνιου διαφράγματος f/1.8 για να συλλαμβάνετε στιγμές σε κάδρο, αληθινής, υψηλής ανάλυσης, μία υπερευρυγώνια κάμερα 8MP που υποστηρίζει οπτικό πεδίο 120 μοιρών για λήψεις γραφικών τοπίων, ομαδικών φωτογραφιών και ευρυγώνια λήψη βίντεο, καθώς και μια κάμερα βάθους 2MP για προσομοίωση ρεαλιστικών ρηχών εφέ βάθους πεδίου που αποτελούν βασικό συστατικό στοιχείο κάθε συγκλονιστικού πορτρέτου. Εξοπλισμένο με έναν μεγάλο αισθητήρα 0,5 ιντσών, το HUAWEI P40 Lite E αποδίδει εξαιρετικά και σε χαμηλό φωτισμό, παράγοντας καθαρές εικόνες χαμηλού “θορύβου” που είναι πλούσιες σε χρώματα και λεπτομέρειες, είτε αν ο χρήστης τραβάει φωτογραφίες κατά τη διάρκεια της ημέρας είτε κατά τη διάρκεια της νύχτας. Επίσης, το Night Mode επιστρέφει, υποστηρίζοντας τη σταθεροποίηση για φορητές λήψεις που λαμβάνονται με έως και έξι δευτερόλεπτα έκθεσης για εκπληκτικές λήψεις χαμηλού φωτισμού. Μόλις η συσκευή αναγνωρίσει ότι ο χρήστης τραβάει φωτογραφίες με οπίσθιο φωτισμό, η κάμερα θα ενεργοποιήσει τη λειτουργία HDR, η οποία μπορεί να συνδυάσει τρία καρέ που λαμβάνονται σε γρήγορη διαδοχή για να δημιουργήσετε μια εκπληκτική φωτογραφία, η οποία θα έχει ένα υψηλότερο δυναμικό εύρος. Όπως και πολλά άλλα smartphones της Huawei, το HUAWEI P40 Lite E διαθέτει επίσης Aναγνώριση Σκηνής AI, επιτρέποντας στις πίσω κάμερες να αναγνωρίζουν πάνω από 500 σκηνές και να εφαρμόζουν προσαρμοσμένη βελτίωση σε πραγματικό χρόνο για να μετατρέψουν τις λήψεις των ερασιτεχνών φωτογράφων σε φωτογραφικά αριστουργήματα. Επιπλέον, η λήψη βίντεο στα 480fps επιτρέπει στους χρήστες να συλλαμβάνουν slow motion βίντεο που παίζουν στο 1/ 16 της κανονικής ταχύτητας. Ενσωματωμένη κάτω από την Punch FullView οθόνη υπάρχει μία ισχυρή, μπροστινή κάμερα 8MP που υποστηρίζει τους αλγορίθμους AI της Huawei κάμερας. Η Λειτουργία Πορτρέτου προσφέρει πανέμορφες φωτογραφίες και selfie εφαρμόζοντας προσαρμοσμένες βελτιστοποιήσεις με βάση το πρόσωπο του φωτογραφιζόμενου, διατηρώντας παράλληλα τις λεπτομέρειες στα πρόσωπά τους. Επιπλέον, η μπροστινή κάμερα υποστηρίζει το Face Unlock 2.0 για γρήγορο ξεκλείδωμα της συσκευής. Μία έξυπνη συντροφιά που είναι πάντα δίπλα σου Το πίσω μέρος του HUAWEI P40 Lite E είναι σχεδιασμένο με τέτοιο τρόπο έτσι ώστε να εκπέμπει ένα φουτουριστικό εφέ λάμψης, ενώ το μεσαίο πλαίσιο συνδέει τις δύο πλευρές για μια βελτιωμένη, ενιαία εμφάνιση που προσφέρει καλαισθησία και άνεση στη χρήση. Επιπλέον, το smartphone διατίθεται στις αποχρώσεις του κλασικού Midnight Black και του μοναδικού Aurora Blue. Ειδικότερα, το Aurora Blue χρησιμοποιεί μπλε και πράσινες γραμμές για να προκύψει μια ξεχωριστή και μοντέρνα εμφάνιση. Το HUAWEI P40 Lite E προσφέρει ένα δίσκο τριπλής κάρτας που περιλαμβάνει δύο υποδοχές για υποστήριξη διπλής SIM και μία για επέκταση αποθήκευσης μέσω κάρτας MicroSD έως 512 GB. Επιπλέον, το HUAWEI P40 Lite E διαθέτει σαρωτή δακτυλικών αποτυπωμάτων στο πίσω μέρος για να παρέχει ένα ακόμη βολικό και ασφαλές μέσο για το ξεκλείδωμα της συσκευής. Μια οθόνη σχεδιασμένη για να κερδίσει το χρήστη Το HUAWEI P40 Lite Ε είναι σχεδιασμένο με τέτοιο τρόπο, έτσι ώστε να κερδίσει όλες τις εντυπώσεις και να κάνει τη διαφορά. Για αυτό τον λόγο διαθέτει μία έξυπνη FullView Punch οθόνη 6,39"" που υποστηρίζει ανάλυση HD+ 1560x720 για την εμφάνιση εκπληκτικών λεπτομερειών με απόλυτη ευκρίνεια, ενώ παράλληλα προσφέρει ευρύτερη προβολή με αναλογία οθόνης-συσκευής 90.15%, για μια εντυπωσιακή εμπειρία. Η πρωτοποριακή τεχνολογία της HUAWEI καλύπτει αποτελεσματικά την εμπρόσθια κάμερα μέσα από την οθόνη της συσκευής, που επιτυγχάνει άριστο αποτέλεσμα και διατηρεί την ακεραιότητα της οθόνης. Επίσης παρέχει βέλτιστη εμπειρία στο χρήστη, ελαχιστοποιώντας κάθε διάσπαση. Ισορροπημένη απόδοση που διαρκεί Με το εύκολο στη χρήση και έξυπνο EMUI9.1 στο Kirin 710F, το HUAWEI P40 Lite E προσφέρει μια άνετη εμπειρία σε όλες τις εφαρμογές ψυχαγωγίας. Η πιο πρόσφατη συσκευή της σειράς Y της Huawei περιλαμβάνει επίσης βελτιστοποιήσεις σε επίπεδο συστήματος, όπως το Επεκτάσιμο Read Only σύστημα αρχείων (EROFS) και την τεχνολογία Επιτάχυνσης Πλήρους Σκηνής για καλύτερες επιδόσεις συστήματος, αποθήκευσης και αποδοτικότητας εφαρμογών. Με μια μεγάλη μπαταρία 4000mAh και την τεχνολογία εξοικονόμησης ενέργειας AI της Huawei, το smartphone προσφέρει μια αξιόπιστη, μεγάλη διάρκεια ζωής της μπαταρίας (22 ώρες αναπαραγωγής βίντεο, 111 ώρες αναπαραγωγής μουσικής ή 20 ώρες περιήγησης στο διαδίκτυο), ιδανική για όσους βρίσκονται πάντα εν κινήσει και θέλουν να αποδεσμευτούν από κάθε power bank. Προεγκατεστημένο HUAWEI  AppGallery Στον πυρήνα του HUAWEI P40 Lite E βρίσκονται οι Huawei Mobile Services (HMS), οι οποίες περιλαμβάνουν μια σειρά από βασικές λειτουργίες smartphone, συμπεριλαμβανομένου του Huawei AppGallery, μιας πλατφόρμας εφαρμογών από την οποία οι χρήστες μπορούν εύκολα να κατεβάζουν εφαρμογές. Ειδικότερα, Το HUAWEI AppGallery είναι ένα ανοιχτό κατάστημα εφαρμογών που διασφαλίζει την ιδιωτικότητα και ασφάλεια των χρηστών και παρέχει ποικιλία premium και τοπικών εφαρμογών. Είναι απολύτως ασφαλές για τους χρήστες, τοποθετώντας την ιδιωτικότητά τους σε απόλυτη προτεραιότητα, φιλοξενεί γνωστές και δημοφιλείς εφαρμογές από όλο τον κόσμο, και φιλοδοξεί να αναπτυχθεί περαιτέρω για να προσφέρει τις πιο επαναστατικές και καινοτόμες εφαρμογές στους καταναλωτές του σε παγκόσμιο επίπεδο. Αποκάλυψε την προσωπικότητά σου με το νέο HUAWEI  P 40 Lite Το νέο smartphone της HUAWEI P40 Lite αναμένεται επίσημα στην Ελλάδα μέσα στις επόμενες ημέρες. Συνδυάζοντας εκπληκτική σχεδίαση, πρωτοποριακή τετραπλή κάμερα, μεγάλη διάρκεια μπαταρίας και ισχυρό επεξεργαστή Kirin 810 chipset για ακόμα καλύτερη εμπειρία χρήσης, το νέο smartphone της Huawei είναι κομμένο και ραμμένο για να καλύψει τις ανάγκες του καταναλωτή που θα το επιλέξει. Το HUAWEI P40 Lite είναι εδώ για να προσφέρει απαράμιλλης ποιότητας ψυχαγωγία, σε τρία ξεχωριστά χρώματα: Midnight Black, Sakura Pink & Crush Green. Τα μοναδικά χαρακτηριστικά του Huawei  P 40 Lite που το κάνουν να ξεχωρίζει: AI τετραπλή κάμερα Μία μίνιμαλ διάταξη 4 φακών που αλλάζει τα trends, υποστηρίζει μία σειρά από βελτιώσεις όπως μείωση του θορύβου και διόρθωση του υπερβολικού exposure. Η κύρια κάμερα 48MP υποστηρίζει την πρόσφατη multi-Frame τεχνολογία της Huawei, ικανή να αποτυπώνει τέλεια τα χρώματα και να συνθέτει εκπληκτικές εικόνες ενώνοντας πολλαπλές φωτογραφίες που ο χρήστης έχει τραβήξει διαδοχικά. Ο 8MP Ultra ευρυγώνιος φακός προσφέρει ένα οπτικό πεδίο 120 ° ιδανικό για λήψη τοπίων, κτιρίων και “group photos”. Ο φακός Macro μπορεί να επικεντρωθεί σε αντικείμενα που βρίσκονται σε απόσταση 4εκ., αιχμαλωτίζοντας ευέλικτα και την πιο μικρή λεπτομέρεια ενώ ο bokeh φακός με ΑΙ απογειώνει τη φωτογραφία πορτραίτου δίνοντας φυσικό βάθος. Το σύστημα της τετραπλής κάμερας υποστηρίζει και Super Night Mode, επιτρέποντας στους λάτρεις των νυχτερινών λήψεων να τραβούν εξαιρετικής ποιότητας φωτογραφίες χωρίς τη χρήση τριπόδου. Επιπρόσθετα, το HUAWEI P40 Lite υποστηρίζει ένα ισχυρό πρόγραμμα επεξεργασίας βίντεο AI που επιτρέπει την προσθήκη μουσικής υπόκρουσης και την περικοπή πλάνων, καθιστώντας ευκολότερη τη δημιουργία περιεχομένου για social media, όπου και αν βρίσκεται ο χρήστης. Ατελείωτη ψυχαγωγία και απόδοση  Το HUAWEI P40 Lite προσφέρει πλήρως αναβαθμισμένη εμπειρία παιχνιδιού στο χρήστη. Μειώνει το κενό χρόνο ανταπόκρισης της αφής κατά τη διάρκεια του παιχνιδιού και προσφέρει μία υψηλή ταχύτητα με 6 / 8GB RAM ενώ ο Kirin 810 προσφέρει 20% χαμηλότερη κατανάλωση ενέργειας, παρέχοντας εξαιρετική απόδοση και εξοικονομώντας ενέργεια κατά τη διάρκεια χρήσης. Το οκταπύρηνο σύστημα CPU και το Mali -G52 MP6 GPU αποδίδουν εξαιρετικά γραφικά με εκπληκτικές λεπτομέρειες. Επιπλέον, χάρη στη δυνατότητα προσαρμογής του μεγέθους και της θέσης του chat box, το οποίο είναι ενσωματωμένο μέσα στο περιβάλλον του παιχνιδιού, οι χρήστες μπορούν να παίζουν και να συνομιλούν ταυτόχρονα χωρίς να χρειάζεται να διακόπτουν τη διασκέδασή τους. Πάντα «ετοιμοπόλεμο», το smartphone διαθέτει μπαταρία 4200mAh με πιστοποίηση TÜV Rheinland για γρήγορη φόρτιση HUAWEI SuperCharge στα 40W. Μέσα σε μόλις 30 λεπτά η φόρτιση της μπαταρίας μπορεί να φτάσει το 70%.  Super Night Selfie H selfie κάμερα του HUAWEI P40 Lite διαθέτει τη λειτουργία Super Night Selfie 2.0, η οποία αποδίδει εκπληκτικές φωτογραφίες selfie σε όλες τις συνθήκες φωτισμού. Με τη χρήση προηγμένων ΑΙ αλγορίθμων, η κάμερα βελτιστοποιεί τόσο το κεντρικό αντικείμενο της φωτογραφίας όσο και το φόντο, πράγμα που οδηγεί σε πανέμορφες φωτογραφίες selfie με ελάχιστη προσπάθεια. HUAWEI   AppGallery  - η πλατφόρμα εφαρμογών του μέλλοντος Το HUAWEI AppGallery είναι ένα ανοιχτό κατάστημα εφαρμογών που διασφαλίζει την ιδιωτικότητα και ασφάλεια των χρηστών και παρέχει ποικιλία premium και τοπικών εφαρμογών. Η HUAWEI συνεχίζει δυναμικά να επενδύει στο οικοσύστημα αυτό, πιστή στο όραμά της να αναπτύξει μία πραγματικά ανοιχτή πλατφόρμα, ευέλικτη, ασφαλή και πλήρη επιλογών. Από το λανσάρισμα της τον Απρίλιο του 2018, το HUAWEI AppGallery έχει αναπτυχθεί με ραγδαίους ρυθμούς, μετρώντας αυτή τη στιγμή πάνω από 400 εκατομμύρια ενεργούς χρήστες κάθε μήνα σε 170 χώρες παγκοσμίως. Απολύτως ασφαλές για τους χρήστες, τοποθετώντας την ιδιωτικότητά τους σε απόλυτη προτεραιότητα, φιλοξενεί γνωστές και δημοφιλείς εφαρμογές από όλο τον κόσμο, και φιλοδοξεί να αναπτυχθεί περαιτέρω για να προσφέρει τις πιο επαναστατικές και καινοτόμες εφαρμογές στους καταναλωτές του σε παγκόσμιο επίπεδο. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/212559/huawei-p40-lite-huawei-p40-lite-e-ta-light-montela-tis-seiras-p40-katafthanoyn
tech,www.cnn.gr,Twitter: Πλουσιότερο κατά... ένα δισεκατομμύριο δολάρια,"23:09 Παρασκευή, 07 Φεβρουαρίου 2020","Newsroom, CNN Greece","Οι καθημερινοί ενεργοί χρήστες του  Twitter   διεθνώς έφθασαν τα  152 εκατομμύρια  στο τέλος του 2019, από 126 εκατομμύρια πριν ένα έτος (αύξηση 21%). Συγκριτικά, το Facebook αναφέρει 1,66 δισεκατομμύρια ημερήσιους ενεργούς χρήστες . Παράλληλα, το Twitter ανακοίνωσε ότι  για πρώτη φορά σε ένα τρίμηνο  -στο τελευταίο του 2019-  τα έσοδα του ξεπέρασαν το ένα δισεκατομμύριο δολάρια  (1,01 δισ. δολ.) και ήταν αυξημένα κατά 11% σε σχέση με το τελευταίο τρίμηνο του 2018. Οι ανακοινώσεις είχαν ως αποτέλεσμα η μετοχή του να κινηθεί ανοδικά στο αμερικανικό χρηματιστήριο. Το μεγαλύτερο μέρος της ανόδου των εσόδων του προήλθε από τις ΗΠΑ, ενώ της αύξησης των χρηστών του από άλλες χώρες, καθώς συνεχίζεται η διεθνοποίησή του. Τα διαφημιστικά έσοδα του κατά το τέταρτο τρίμηνο του 2019 έφθασαν στα 885 εκατ. δολάρια (από τα οποία τα 509 εκατ. δολ. στις ΗΠΑ και τα άλλα στον υπόλοιπο κόσμο),  αυξημένα κατά 12%  σε σχέση με το τελευταίο τρίμηνο του 2018. Τα καθαρά κέρδη του ήταν όμως  κατώτερα των προσδοκιών , καθώς διαμορφώθηκαν σε 119 εκατ. δολάρια, έναντι 255 εκατ. δολ. πριν ένα έτος, λόγω αυξημένων κατά 22% δαπανών πέρυσι. Το  προσωπικό  του Twitter αυξήθηκε κατά 900 άτομα το 2019, φθάνοντας τους 4.800 εργαζόμενους. Το Twitter ανακοίνωσε πέρυσι τον Νοέμβριο ότι  θα σταματήσει να δέχεται πληρωμένες πολιτικές διαφημίσεις  παγκοσμίως, ενώ προ ημερών έκανε γνωστό ότι θα καταπολεμήσει τα παραπλανητικά («deepfake») βίντεο και φωτογραφίες που έχουν δημιουργηθεί με ειδικό λογισμικό. Και στα δύο αυτά ζητήματα  η γραμμή του είναι πιο επιθετική σε σχέση με το Facebook  και άλλους ανταγωνιστές του. Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/206755/twitter-ploysiotero-kata-ena-disekatommyrio-dolaria
tech,www.cnn.gr,Facebook: Αλλάζει ριζικά η εμφάνιση του κοινωνικού δικτύου - Διαθέσιμο και το dark mode,"15:04 Σάββατο, 08 Φεβρουαρίου 2020","Newsroom, CNN Greece","Μεγάλες αλλαγές στο  Facebook   ανακοίνωσε ο  Μαρκ Ζάκερμπεργκ  πριν λίγες ημέρες, τονίζοντας ότι η πλατφόρμα θα ταχθεί πλέον υπέρ της  ελευθερίας της έκφρασης . «Αυτή θα είναι η αλλαγή που θα κάνουμε και πιστεύω ότι  θα εκνευρίσει πολλούς  ανθρώπους. Αλλά, ειλικρινά, η παλιά προσέγγιση εκνεύριζε πολλούς επίσης. Οπότε ας δοκιμάσουμε κάτι διαφορετικό», δήλωσε ο ιδρυτής του Facebook. Μεγάλη αλλαγή έρχεται και στην εμφάνισή  του. Μάλιστα, επιλεγμένοι χρήστες έχουν την ευκαιρία να δουν τη νέα εμφάνιση από τώρα, πριν εφαρμοστεί στο δίκτυο της πλατφόρμας. Η αρχική σελίδα θα είναι πιο απλή και  μοιάζει πολύ με αυτή του Twitter . Επιπλέον, οι χρήστες έχουν τη δυνατότητα του  dark mode .  3 Photos: 3 Photos: 3 Photos: Τέλος, ορισμένες αλλαγές θα υπάρξουν και στην πλοήγηση και τη ροή των ειδήσεων.  Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/206911/facebook-allazei-rizika-i-emfanisi-toy-koinonikoy-diktyoy-diathesimo-kai-to-dark-mode
tech,www.cnn.gr,Κοροναϊός: Ρομπότ στην Τάιμς Σκουέρ δίνει πληροφορίες και… συζητάει με τους περαστικούς,"10:53 Τρίτη, 11 Φεβρουαρίου 2020","Newsroom, CNN Greece","Ένα  ρομπότ ύψους 1,5 μέτρου , το Promobot, τέθηκε στις υπηρεσίες των Νεοϋορκέζων και των τουριστών που ανησυχούν για την  εξάπλωση του  νέου κοροναϊού . Το ρομπότ εμφανίστηκε στην  Τάιμς Σκουέρ  της Νέας Υόρκης τη Δευτέρα και  αποστολή του είναι να παρέχει πληροφορίες  στους ενδιαφερόμενους για τον νέο ιό. Οι περαστικοί που ενδιαφέρονται να ενημερωθούν συμπληρώνουν ένα  σύντομο ερωτηματολόγιο  σε μια οθόνη -που είναι τοποθετημένη πάνω στο στέρνο του- και  αν θέλουν μπορούν και να συζητήσουν  μαζί του. Το Promobot κατασκευάστηκε από μια πρωτοεμφανιζόμενη εταιρεία της Φιλαδέλφειας που παράγει ρομπότ τα οποία παρέχουν υπηρεσίες και την οποία διευθύνει μια ομάδα Ρώσων. «Δημιουργήσαμε ένα  ειδικό λογισμικό  για να εντοπίζουμε τα συμπτώματα του κοροναϊού», δήλωσε στο Reuters ο Όλεγκ Κιβορκούτσεφ, ένας από τους επικεφαλής της εταιρείας. «Καταλαβαίνουμε ότι το πρόβλημα αυτό είναι σημαντικό, ο κόσμος ανησυχεί, φοβάται. Αλλά αν καταλάβει μερικά απλά πράγματα, για παράδειγμα τα συμπτώματα του κοροναϊού, ποια μέτρα προφύλαξης θα πρέπει να πάρει, όλα θα είναι καλά και όλοι θα είναι ευχαριστημένοι». Το ρομπότ φυσικά  δεν ανιχνεύει τον ίδιο τον ιό . Ρωτάει αν κάποιος έχει συμπτώματα όπως πυρετό και εκείνος πρέπει να πατήσει το πλήκτρο «ναι» ή «όχι» στην οθόνη αφής και στη συνέχεια, αν επιλέξει το «όχι», λαμβάνει ένα καθησυχαστικό μήνυμα.  «Αυτό είναι πολύ έξυπνο. Είναι πολύ, πολύ έξυπνο», λέει η Τάρα Χίλεϊ, η οποία επισκέπτεται την Νέα Υόρκη από το Λονδίνο. Άλλοι τουρίστες πάλι δεν είναι τόσο εντυπωσιασμένοι. « Λίγο τρελό », λέει ο Τόμας Μακάλιντεν από τη Σκωτία. Ενώ συμπληρώνει ότι «ωστόσο, συνοψίζει αυτό που συμβολίζει για μένα η Νέα Υόρκη». Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/207225/koronaios-rompot-stin-taims-skoyer-dinei-plirofories-kai-syzitaei-me-toys-perastikoys
tech,www.cnn.gr,«Συναντήθηκε» με τη νεκρή κόρη της μέσω εικονικής πραγματικότητας,"15:35 Τρίτη, 11 Φεβρουαρίου 2020","Newsroom, CNN Greece","Μία μητέρα από τη  Νότια Κορέα  είχε την ευκαιρία  να δει ξανά τη νεκρή της κόρη  χάριν της  εικονικής πραγματικότητας  (VR). Συγκεκριμένα, η Jang Ji-sung, εμφανίστηκε σε ένα ντοκιμαντέρ με τίτλο «I Met You», στο οποίο δημιουργήθηκε ένας  φουτουριστικός   κόσμος  εικονικής πραγματικότητας ​​και  η Jang μπόρεσε , μέσω ενός σετ κεφαλής VR,  να  « συναντήσει »  το κοριτσάκι της , Nayeon, που  πέθανε  πριν από τρία χρόνια , όταν ήταν μόλις  επτά ετών . συγκλονιστικό βίντεο Σε αυτό, απεικονίζεται η Jang να φοράει το VR, ενώ βρίσκεται σε μια αίθουσα με πράσινη οθόνη. Ξαφνικά εμφανίζεται το μικρό κορίτσι, το οποίο  τρέχει προς το μέρος της μητέρας του , η οποία βάζει τα κλάματα και προσπαθεί -με τα ειδικά σχεδιασμένα γάντια- να αγγίξει την κόρη της... Η «Nayeon» τότε τη ρωτά: « Πού ήσουν, μαμά ;  Με σκεφτόσουν ;». Εκείνη, χωρίς δισταγμό, της απάντησε ότι: « Αυτό κάνω πάντα ». Και οι δυο τους, τότε, λένε πόσο έλειψε η μία στην άλλη και κάθονται σε ένα τραπέζι, πάνω στο οποίο υπάρχει μια  τούρτα γενεθλίων . Καθώς το κλιπ συνεχίζεται, η Jang γίνεται αισθητά πιο συναισθηματική, όπως και οι θεατές, συμπεριλαμβανομένων των μελών της οικογένειάς της.  Σημειώνεται ότι η ομάδα πίσω από αυτό το απίστευτο ντοκιμαντέρ χρειάστηκε  οκτώ μήνες εργασίας  για να εξασφαλίσει ότι η «Nayeon» θα φερόταν σαν παιδί. Δημιούργησαν, επίσης, ένα εικονικό πάρκο, το οποίο βασίστηκε σε ένα πάρκο της πραγματικής ζωής, που είχαν επισκεφτεί μητέρα και κόρη, λίγο πριν τον θάνατό της. Πέραν του τεχνολογικού επιτεύγματος, πάντως, το συγκεκριμένο «πείραμα» φέρνει στο προσκήνιο τη συζήτηση για τα ηθικά διλήμματα που ενδεχομένως τίθενται και τις κοινωνικές επιπτώσεις που μπορεί να έχει η μαζική χρήση μίας ανάλογης τεχνολογίας. Πώς θα άλλαζε, για παράδειγμα, η κοινωνική μας συμπεριφορά εάν ένα σημαντικό μέρος της κοινωνίας ζούσε σε έναν εικονικό κόσμο «παρέα» με τους αγαπημένους του που έχουν φύγει από τη ζωή ; Το ερώτημα μοιάζει να είναι βγαλμένο από τη γνωστή τηλεοπτική σειρά επιστημονικής φαντασίας Black Mirror . ανθρώπων Και πώς μπορεί να διαχειριστεί το  συναισθηματικό   φόρτο  μια μητέρα που πενθεί το χαμό του παιδιού της; Η «συνάντηση» αυτή είναι ένα μόνο από τα αμφιλεγόμενα  παραδείγματα  της χρήσης της τεχνητής νοημοσύνης. Τα τελευταία χρόνια ολοένα και πληθαίνουν τα ερωτήματα σχετικά με την επίδραση που θα έχει η εν λόγω τεχνολογία στην ανθρωπότητα. Ποιες δουλειές θα αναλάβουν στο μέλλον τα  συστήματα   τεχνητής   νοημοσύνης ; Θα μας κάνουν τους σοφέρ; Θα πλένουν τα ρούχα μας; Ή μήπως θα  αναλάβουν  πιο σοβαρές δουλειές, όπως να μεγαλώνουν τα παιδιά μας, να πολεμούν ή ακόμη και να γράφουν άρθρα; Τα ερωτήματα αυτά αποτελούν  πηγή σκέψης  -όχι μόνο για τις ενδεχόμενες χρήσεις της τεχνολογίας αλλά για τα ηθικά διλήμματα που δημιουργούνται από την κατασκευή τόσο «ισχυρών» τεχνολογιών. Αυτός είναι άλλωστε και ο λόγος που ειδικοί από όλο τον κόσμο  τονίζουν  πως επιστήμονες και κολοσσοί τεχνολογίας θα πρέπει να έχουν πάντα κατά νου πως η ανάπτυξη « έξυπνων » και αυτόνομων συστημάτων θα πρέπει να συνάδει με το καλό της ανθρωπότητας. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/207230/sygkinitiko-vinteo-synantithike-xana-me-ti-nekri-tis-kori-meso-eikonikis-pragmatikotitas
tech,www.cnn.gr,Η Samsung παρουσίασε το S20 και ανεβάζει τον «πήχυ» στα smartphone,"08:42 Τετάρτη, 12 Φεβρουαρίου 2020",,"Για τη  Samsung   η προηγούμενη δεκαετία ξεκίνησε με το λανσάρισμα της σειράς  Galaxy S , η οποία ήταν ένας από τους βασικούς λόγους που η κορεατική εταιρεία έφθασε στην κορυφή της παγκόσμιας αγοράς των  smartphones . Και το ίδιο θέλουν να κάνουν και τη δεκαετία του ’20 και τα πρώτα δείγματα είναι αρκετά καλά όσον αφορά τη διατήρηση της ηγετικής θέσης. Η Samsung παρουσίασε το βράδυ της Τρίτης τρία μοντέλα της νέας σειράς  Galaxy S20 , όπου έχει δοθεί ιδιαίτερη έμφαση στην κάμερα και στη λήψη video, ενώ μπορούν να λειτουργήσουν και σε δίκτυα 5G. Παράλληλα, όμως, παρουσίασε και το νέο  Galaxy Z Flip,  το δεύτερο smartphone της κορεατικής εταιρείας με αναδιπλούμενη οθόνη, το οποίο είναι μία εξαιρετικά όμορφη και ιδιαίτερα πρακτική συσκευή. Είχαμε την ευκαιρία να δούμε από κοντά τις  νέες συσκευές  της Samsung, καθώς βρεθήκαμε στο Λονδίνο στην εκεί εκδήλωση της κορεατικής εταιρείας που γινόταν ζωντανή αναμετάδοση της επίσημης παρουσίασης που έγινε στο Σαν Φρανσίσκο. Οι πρώτες εντυπώσεις από τις συσκευές είναι ότι σε γενικές γραμμές υποστηρίζουν αυτά που «υπόσχεται» η Samsung. Ο σχεδιασμός του Galaxy Z Flip είναι κάτι διαφορετικό, ενώ η κάμερα και στις τρεις εκδόσεις του Galaxy S20 κινείται σε πολύ υψηλά επίπεδα ποιότητας. Ειδικά εκείνη του Galaxy S20 Ultra, το οποίο αποτελεί ένα από τα κορυφαία smartphones που έχουν κυκλοφορήσει. Όπως προαναφέραμε, θα υπάρχουν  τρεις εκδόσεις του Galaxy S20 , οι οποίες θα ξεκινήσουν να είναι διαθέσιμες στην ελληνική αγορά από τις 13 Μαρτίου. Μία βασική διαφορά έγκειται στην οθόνη: το «απλό» Galaxy S20 έρχεται με οθόνη 6,2 ιντσών, το Galaxy S20+ με οθόνη 6,7 ιντσών και το Galaxy S20 Ultra με οθόνη 6,9 ιντσών. Η οθόνη προσφέρει -για πρώτη φορά- ρυθμό ανανέωσης 120 Hz, ενώ γενικώς ο σχεδιασμός των συσκευών είναι τέτοιος που προσελκύει τα βλέμματα. Το  Galaxy S20  και το  Galaxy S20+  θα έλθουν σε έκδοση για δίκτυα 4G με την τιμή να ξεκινά από τα 939 ευρώ και τα 1039 ευρώ αντίστοιχα με τη μνήμη στα 8 GB και τον εσωτερικό αποθηκευτικό χώρο στα 128 GB. Το ενδιαφέρον είναι πως η Samsung θα φέρει στην ελληνική αγορά και το  Galaxy S20 Ultra  που είναι έτοιμο να λειτουργήσει και σε δίκτυα 5G, αν και δεν υπάρχει ακόμη κάποιο εμπορικά διαθέσιμο στη χώρα μας. Το συγκεκριμένο μοντέλο με 12 GB μνήμη και 128 GB εσωτερικό αποθηκευτικό χώρο θα κοστίζει 1399 ευρώ. Σημειωτέον πως όσοι κάνουν προπαραγγελία τα Galaxy S20+ ή S20 Ultra θα πάρουν ως δώρο τα νέα ασύρματα ακουστικά Buds+ που επίσης ανακοινώθηκαν χθες. Η  αυξημένη τιμή  του Galaxy S20 Ultra οφείλεται και στην καλύτερη κάμερα που διαθέτει σε σχέση με τα άλλα δύο μοντέλα. Γενικότερα, η Samsung έχει ενσωματώσει και στα τρία μοντέλα ένα εντυπωσιακό σύστημα κάμερας που βασίζεται σε τεχνολογία τεχνητής νοημοσύνης και περιλαμβάνει, μεταξύ άλλων, και την τεχνολογία Space Zoom. Η συγκεκριμένη τεχνολογία χρησιμοποιεί ένα συνδυασμό των Hybrid Optic Zoom και Super Resolution Zoom, που συμπεριλαμβάνει ψηφιακό zoom με δυνατότητες ΑΙ, για εξαιρετικό αποτέλεσμα ακόμα και από μεγάλη απόσταση. Με δυνατότητα μέχρι 30Χ zoom στα Galaxy S20 και S20+, ή με την χρήση του επαναστατικού αναδιπλούμενου φακού του S20 Ultra, με ΑΙ για επεξεργασία πολλαπλών εικόνων που μειώνει την απώλεια ποιότητας στα υψηλά επίπεδα zoom, οι χρήστες απολαμβάνουν Super Resolution zoom μέχρι και 100x! Επιπλέον, η σειρά Galaxy S20 διαθέτει  μεγαλύτερο αισθητήρα  με αποτέλεσμα τη σημαντικά αυξημένη ανάλυση στην κάμερα, για πιο λεπτομερείς εικόνες με επιπρόσθετη ευελιξία στην επεξεργασία, περικοπή και zoom. Τα S20 και S20+ έχουν κάμερα 64ΜΡ. Το S20 Ultra έχει κάμερα 108ΜΡ. Επιπλέον, οι μεγαλύτεροι αισθητήρες απορροφούν περισσότερο φως, συνεπώς η ποιότητα της εικόνας είναι υψηλού επιπέδου ακόμα και σε συνθήκες χαμηλού φωτισμού. Το S20 Ultra ανεβάζει τον πήχη με την επιλογή δυναμικής εναλλαγής ανάμεσα σε λειτουργία υψηλής ανάλυσης 108ΜΡ και 12ΜΡ, χάρη σε μια τεχνολογία που συγχωνεύει εννιά pixels σε ένα. Επίσης, όλα τα μοντέλα της νέας σειράς, προσφέρουν δυνατότητα λήψης video 8Κ, κάτι που υπάρχει για πρώτη φορά σε smartphone. H μπαταρία είναι αρκετά μεγάλη -4000 mAh στο S20, 4500 mAh στο S20+ και 5000 mAh στο S20 Ultra. Ακόμη, η σειρά Galaxy S20 διαθέτει μια « έξυπνη »  μπαταρία μεγάλης διάρκειας  και ταχείας φόρτισης 25W, ενώ το Galaxy S20 Ultra υποστηρίζει δυνατότητα υπερ-ταχείας φόρτισης 45W. Ενδεχομένως, η συσκευή που θα προκαλέσει  μεγαλύτερη εντύπωση  στο ευρύ κοινό να είναι το Galaxy Z Flip, το δεύτερο smartphone της Samsung με  αναδιπλούμενη οθόνη . Μία συσκευή με έναν άκρως ενδιαφέροντα σχεδιασμό καθώς θυμίζει αρκετά τα «αναδιπλούμενα» κινητά προηγούμενων δεκαετιών. Το  Galaxy Z Flip  διπλώνει στο μέγεθος ενός πορτοφολιού, για να χωρέσει εύκολα στην τσάντα ή στην τσέπη. Όταν αναδιπλώνεται, το μέγεθος της οθόνης σχεδόν διπλασιάζεται, για να αποκαλύψει μια οθόνη 6,7 ιντσών με «κινηματογραφικές» αναλογίες. Συμφωνα με τη Samsung, η οθόνη μπορεί να αναδιπλωθεί έως και 200 χιλιάδες φορές χωρίς να υπάρξει κάποιο πρόβλημα. Επίσης, το Galaxy Z Flip μπορεί να μείνει  σταθερά ανοιχτό σε ένα εύρος γωνιών , όπως μια οθόνη φορητού υπολογιστή, δυνατότητα που έχει πολλές και ενδιαφέρουσες χρήσης. Η Samsung την αποκαλεί λειτουργία Flex και συνεργάστηκε στενά με τη Google για να προσφέρει μία προσαρμοσμένη εμπειρία χρήσης. Έτσι, όταν η συσκευή στέκεται σε γωνία (free-standing), η οθόνη αυτόματα μοιράζεται σε δύο οθόνες 4’’ για εύκολη παρακολούθηση περιεχομένου, βίντεο ή φωτογραφιών στο πάνω μισό της οθόνης και δυνατότητα ελέγχου τους, από το κάτω μισό της οθόνης. Η περιήγηση στο YouTube είναι άνετη, καθώς και η παρακολούθηση περιεχομένου. Στο πάνω μέρος της οθόνης μπορούν να προβληθούν βίντεο, ενώ παράλληλα στο κάτω μέρος γίνεται αναζήτηση άλλου βίντεο, ή πραγματοποιείται σχολιασμός ή ανάγνωση περιγραφών. Επίσης, το Galaxy Z Flip σταθεροποιείται σε γωνία ώστε να βοηθά τη λήψη περισσότερων στιγμιότυπων, όπως είναι οι χρονομετρημένες ομαδικές φωτογραφίες ή ακόμα και ευκρινές νυχτερινό περιεχόμενο. Οι χρήστες μπορούν να δημιουργήσουν περιεχόμενο για τα social media τους από την καλύτερη γωνία και να απολαύσουν καταγραφή βίντεο με αναλογία 16:9, που είναι ιδανική για αναρτήσεις στις πλατφόρμες social media. Τέλος, το Galaxy Z Flip όταν είναι διπλωμένο, προβάλλει πληροφορίες σχετικά με την ημερομηνία, την ώρα και την κατάσταση της μπαταρίας στην εξωτερική οθόνη 1,1 ιντσών. Οι ειδοποιήσεις εμφανίζονται σε πραγματικό χρόνο και οι κλήσεις απαντώνται εύκολα, χωρίς να χρειάζεται αναδίπλωση, λειτουργία αρκετά πρακτική. Το Galaxy Z Flip θα κυκλοφορήσει στην ελληνική αγορά στις 21 Φεβρουαρίου με την τιμή να είναι πάντως στα 1599 ευρώ. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/207333/h-samsung-thelei-na-anevasei-ton-pixy-me-ta-nea-smartphones-tis
tech,www.cnn.gr,Oracle: Aπαραίτητος ο συνεχής μετασχηματισμός λόγω των νέων τεχνολογιών,"16:15 Παρασκευή, 14 Φεβρουαρίου 2020",,"Η εμφάνιση  νέων τεχνολογιών  έχει ως αποτέλεσμα ο πραγματικός  μετασχηματισμός  των  επιχειρήσεων  να φθάνει σε ένα σημείο που να μην σταματά ποτέ καθώς τα καινούρια εργαλεία επιτρέπουν να κάνουμε πολύ διαφορετικά πράγματα. Αυτό ήταν ένα από τα βασικά μηνύματα της ομιλίας της  Safra Catz , της  διευθύνουσας συμβούλου της  Oracle , μίας εκ των μεγαλύτερων εταιρειών παγκοσμίως στο χώρο των  λύσεων τεχνολογίας για επιχειρήσεις , κατά τη διάρκεια του φετινού  Oracle OpenWorld Europe  που πραγματοποιήθηκε αυτή την εβδομάδα στο Λονδίνο και το οποίο αποτελεί τη μεγαλύτερη εκδήλωση στην Ευρώπη για τον αμερικανικό κολοσσό. Η κυρία Catz έφερε ως παράδειγμα την ίδια την Oracle, η οποία  ξεκίνησε την προσπάθεια του μετασχηματισμού της πριν από σχεδόν 20 χρόνια  και ακόμη συνεχίζει να αλλάζει. Αυτό οφείλεται στην εξέλιξη της τεχνολογίας και ένα παράδειγμα, σύμφωνα με την επικεφαλής της Oracle είναι ότι πλέον μπορούμε να αξιοποιήσουμε πραγματικά τα δεδομένα που έχουμε στη διάθεση μας χρησιμοποιώντας  λύσεις  τεχνητής νοημοσύνης  (AI) , οι οποίες, μάλιστα, μπορούν να «τρέξουν» σε εξοπλισμό με ιδιαίτερα προσιτό κόστος. «Το δυσκολότερο μέρος του μετασχηματισμού δεν είναι άλλο από το ότι θα πρέπει να επανασχεδιαστεί ο τρόπος με τον οποίο λειτουργεί και δρα μία επιχείρηση σε αυτό το νέο περιβάλλον», τόνισε η διευθύνουσα σύμβουλος της Oracle κατά τη διάρκεια της ομιλίας σε μία κατάμεστη αίθουσα στο συνεδριακό κέντρο ExCel. Ένα σημείο που επέμεινε η κυρία Catz ήταν αυτό που είχε να κάνει με τις εφαρμογές (apps) της εταιρείας. Σημειωτέον πως η Oracle έγινε γνωστή ως μία εταιρεία επιχειρηματικού λογισμικού και ειδικά στις  βάσεις δεδομένων (databases)  είναι από την ίδρυση της μεταξύ των κορυφαίων «παικτών».Αυτό που τόνισε η κα Catz ήταν ότι η Oracle έχει επανασχεδιάσει όλο το χαρτοφυλάκιο των προϊόντων και η προσπάθεια είναι διαρκής. «Όταν ξεκινήσαμε αυτή την προσπάθεια πριν από 16 χρόνια, δεν γνωρίζαμε ότι τα πάντα θα ήταν στο cloud» ανέφερε η επικεφαλής του αμερικανικού κολοσσού, ο οποίος, αξίζει να επισημανθεί πως ήταν από τους πρώτους που πίστεψε ότι οι εφαρμογές και οι διαδικασίες θα «ανέβουν» στο cloud και στο Διαδίκτυο. Το επόμενο βήμα στις εφαρμογές και αυτό ήταν εμφανές τόσο στις παρουσιάσεις όσο και στον εκθεσιακό χώρο του Oracle OpenWorld Europe, είναι η αξιοποίηση των δεδομένων (data) απευθείας από τις εφαρμογές. Η Oracle κάνει λόγο για εφαρμογές που υποστηρίζονται από τα δεδομένα ( data driven apps ), μία προσέγγιση που δείχνει ιδιαίτερα αποδοτική. Ο λόγος είναι πως πλέον οι εφαρμογές αξιοποιούν απευθείας όλες τις νέες τεχνολογίες, όπως είναι το machine learning, το ΑΙ, το blockchain και το ΙοΤ. Ειδικά, η νέα έκδοση της Oracle Database ενσωματώνει πρακτικά όλες τις νέες τεχνολογίες. Για παράδειγμα, έχει  αλγόριθμους machine learning  στον πυρήνα της εφαρμογής, αξιοποιεί το  blockchain   προκειμένου να δημιουργεί πίνακες το περιεχόμενο των οποίων είναι απευθείας κρυπτογραφημένο, ενσωματώνει λειτουργίες social graph analytics, ενώ υποστηρίζει και την απευθείας ενσωμάτωση δεδομένων από IoT συσκευές. Ακόμη, μία  νέα λειτουργία  είναι το  continuous delivery  που επιτρέπει τη  συνεχή αναβάθμιση και βελτίωση των εφαρμογών χωρίς να χρειάζεται να σταματήσουν να λειτουργούν , κάτι πολύ σημαντικό σε μία εποχή που τα πάντα πρέπει να λειτουργούν συνεχώς. Σύμφωνα με τους ανθρώπους της Oracle, η νέα εποχή των εφαρμογών τις θέλει να είναι αυτόνομες (autonomous) και οι  autonomous databases  αποτελούν μία από τις πιο θεμελιώδεις αλλαγές που έκανε ο αμερικανικός κολοσσός τα τελευταία χρόνια στο προϊόν που αποτελεί τη «ναυαρχίδα» του. Επιπλέον, μία άλλη εξέλιξη αφορά τη δυνατότητα να έχεις πολλές λειτουργίες μέσα σε μία εφαρμογή. «Κάτι αντίστοιχο με το smartphone αλλα για τον κόσμο των επιχειρηματικών εφαρμογών» ανέφεραν τα στελέχη της Oracle. Οι αλλαγές στις εφαρμογές απαιτούν, όπως είναι προφανές, και τη χρήση δεδομένων. Μέχρι τώρα, οι επιχειρήσεις προσπαθούσαν να συγκεντρώνουν δεδομένα αλλά πλέον αυτό δεν είναι αρκετό, όπως σημείωναν τα στελέχη της Oracle. Το επόμενο βήμα θέλει  τα δεδομένα που θα χρησιμοποιούνται από τις ΑΙ εφαρμογές  να είναι όσο το δυνατόν πιο ενημερωμένα και να μην περιέχουν άχρηστες πληροφορίες. Αυτός είναι και ο λόγος που η Oracle προωθεί τη  DataFox , μία εταιρεία που αγόρασε σχετικά πρόσφατα, και  λειτουργεί ως μία «μηχανή» αναζήτησης δεδομένων για επιχειρήσεις . Η DataFox έχει φθάσει πλέον να έχει συγκεντρώσει αλλά και να «εκκαθαρίσει» δημόσια δεδομένα για πάνω από 1 εκατ. επιχειρήσεις που δραστηριοποιούνται στην Ευρώπη, τα οποία διαθέτει σε ενδιαφερόμενα μέρη. Η διαφορά είναι πως τα δεδομένα που διαθέτει η DataFox έχουν επεξεργαστεί από την ομάδα της εταιρείας και η ποιότητα τους είναι τέτοια ώστε να βελτιώνεται η απόδοση των ΑΙ εφαρμογών που τα αξιοποιούν. Σύμφωνα με την Oracle, έχουμε πλέον ξεπεράσει το σημείο όπου έπρεπε οι εταιρείες τεχνολογίας να «πιέζουν» τους πελάτες τους για την  αξιοποίηση νέων τεχνολογιών  και έχουμε φθάσει σε εκείνο όπου οι ίδιες οι επιχειρήσεις έρχονται και ζητάνε καινούριες λύσεις. Ο λόγος δείχνει να είναι ότι βλέπουν τα οφέλη και τα ανταγωνιστικά πλεονεκτήματα. Σύμφωνα με μία νέα μελέτη της Enterprise Strategy Group και της Oracle, όπου συμμετείχαν 700 στελέχη από 13 χώρες και επιχειρήσεις, οι οργανισμοί που υιοθετούν την τεχνητή νοημοσύνη (AI) και άλλες αναδυόμενες τεχνολογίες στις χρηματοοικονομικές και τις επιχειρησιακές τους λειτουργίες αυξάνουν τα ετήσια κέρδη τους κατά 80% πιο γρήγορα. Η μελέτη κατέδειξε ότι οι αναδυόμενες τεχνολογίες – AI, Internet of Things (IoT), blockchain, ψηφιακοί βοηθοί (digital assistants) – έχουν ξεπεράσει το σημείο καμπής όσον αφορά την υιοθέτηση, ξεπερνούν τις προσδοκίες και δημιουργούν σημαντικό ανταγωνιστικό πλεονέκτημα για τους οργανισμούς. Συγκεκριμένα, οι οργανισμοί που υιοθετούν τις αναδυόμενες τεχνολογίες στον τομέα των χρηματοοικονομικών έχουν πολύ μεγαλύτερα πλεονεκτήματα από τα αναμενόμενα: Επίσης, το AI, το IoT, το blockchain και οι ψηφιακοί βοηθοί βοηθούν τους οργανισμούς να βελτιώσουν την ακρίβεια, την ταχύτητα και τη διορατικότητα στις διεργασίες και την εφοδιαστική αλυσίδα. Τα στελέχη που ερωτήθηκαν αναμένουν ότι θα υπάρξει πρόσθετη επιχειρηματική αξία καθώς οι εφαρμογές blockchain καθιερώνονται. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/207671/oracle-aparaititos-o-synexis-metasximatismos-logo-ton-neon-texnologion
tech,www.cnn.gr,Το Facebook διέγραψε λογαριασμούς τριών δικτύων παραπληροφόρησης,"21:43 Τετάρτη, 12 Φεβρουαρίου 2020","Newsroom, CNN Greece","Εντείνει τον αγώνα του κατά της προσπάθειας χειραγώγησης μέσω των υπηρεσιών του το   Facebook,  το οποίο ανακοίνωσε σήμερα, Τετάρτη ότι  μπλόκαρε τρεις νέες απόπειρες επηρεασμού της κοινής γνώμης,  η μία εκ των οποίων συνδέεται με τις ρωσικές υπηρεσίες πληροφοριών. «Εργαζόμαστε διαρκώς για να εντοπίζουμε και να αναχαιτίζουμε αυτού του είδους τη δραστηριότητα επειδή δεν θέλουμε να χρησιμοποιούνται οι υπηρεσίες μας για τη χειραγώγηση των ανθρώπων», σημείωσε ο Ναθάνιελ Γκλέιτσερ, ο υπεύθυνος κυβερνοασφάλειας του Facebook. « Κάνουμε προόδους  (…) όμως όπως έχουμε ήδη πει, πρόκειται για μια διαρκή πρόκληση», πρόσθεσε. Η πρώτη «επιχείρηση» χειραγώγησης προερχόταν από τη  Ρωσία  και στόχευε κυρίως την  Ουκρανία  αλλά και άλλες γειτονικές χώρες. Εντοπίστηκαν 78 λογαριασμοί, 11 σελίδες και 29 ομάδες που δρούσαν μέσω του Facebook αλλά και άλλοι 4 λογαριασμοί στο Instagram (ιδιοκτησίας επίσης του Facebook). «Ορισμένοι από τους λογαριασμούς αυτούς εμφανίζονταν να ανήκουν σε πολίτες δημοσιογράφους και επιχειρούσαν να έλθουν σε επαφή με δημοσιογράφους, φορείς λήψεις αποφάσεων και άλλα δημόσια πρόσωπα της περιοχής», επισήμανε η εταιρεία. Σύμφωνα με την έρευνά της, οι λογαριασμοί συνδέονταν με τις  ρωσικές υπηρεσίες πληροφοριών. Το δεύτερο δίκτυο λειτουργούσε από το  Ιράν  και επικεντρωνόταν στις ΗΠΑ, με 6 λογαριασμούς στο Facebook και 5 στο Instagram. Οι χρήστες μοιράζονταν μεταξύ τους άρθρα για τις πολιτικές και γεωπολιτικές εξελίξεις, συμπεριλαμβανομένων και θεμάτων όπως οι εκλογές στις ΗΠΑ, ο χριστιανισμός, οι ιρανοαμερικανικές σχέσεις και η αμερικανική μεταναστευτική πολιτική. Το τρίτο δίκτυο λειτουργούσε από το  Βιετνάμ  και τη  Μιανμάρ  και στόχευε στον πληθυσμό της δεύτερης. Σε 13 λογαριασμούς και 10 σελίδες στο Facebook ασκούσε κυρίως κριτική στις εταιρείες τηλεπικοινωνιών της Μιανμάρ. Οι λογαριασμοί αυτοί φαίνεται ότι ανήκαν σε δύο ανταγωνίστριες εταιρείες και σε μία εταιρεία δημοσίων σχέσεων. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/207438/to-facebook-diegrapse-logariasmoys-trion-diktyon-parapliroforisis
tech,www.cnn.gr,Το Μέλλον Αλλάζει Σχήμα με το Galaxy Z Flip,"12:47 Δευτέρα, 17 Φεβρουαρίου 2020","Newsroom, CNN Greece","Η Samsung Electronics Co., Ltd. παρουσίασε το Galaxy Z Flip, το νέο αναδιπλούμενο smartphone που κάνει τη διαφορά. Το Galaxy Z Flip είναι τολμηρό και στιλάτο κινητό τηλέφωνο, σχεδιασμένο για όσους προτιμούν τεχνολογία αιχμής. Το Galaxy Z Flip προκαλεί τους νόμους της φυσικής, καθώς διαθέτει μια οθόνη 6,7’’ που αναδιπλώνεται σε μια κομψή, συμπαγή συσκευή που χωρά στην παλάμη του χεριού. Σχεδιασμένο με ένα καινοτόμο, κρυφό μηχανισμό άρθρωσης και ειδικά προσαρμοσμένο UX, το Galaxy Z Flip παρέχει κομψούς νέους τρόπους δημιουργίας, κοινοποίησης και εμπειρίας περιεχομένου. Από τον γεμάτο στιλ σχεδιασμό του ως την νέα εμπειρία κάμερας, το Galaxy Z Flip ξεκινά τη νέα δεκαετία στην κατηγορία καινοτόμων, αναδιπλούμενων κινητών συσκευών. «Ο ενθουσιασμός για το Galaxy Fold αποτέλεσε σημαντική ενθάρρυνση για όλους εμάς στη Samsung. Το Galaxy Z Flip είναι ένα σημαντικό επόμενο βήμα, καθώς εμπλουτίζουμε τη foldable κατηγορία, παρουσιάζοντας ένα νέο σχήμα, μια νέα οθόνη και, κυρίως, μια νέα μορφή εμπειρίας», δήλωσε  Dr .  TM   Roh ,  President   και  Head   of   Mobile   Communications   Business ,  Samsung   Electronics . «Με το μοναδικό αναδιπλούμενο σχεδιασμό και εμπειρία χρήσης του Galaxy Z Flip, επαναπροσδιορίζουμε τις προοπτικές ενός smartphone και τις δυνατότητες που προσφέρει». Foldable   κληρονομιά  Το Galaxy Fold έφερε την εποχή των αναδιπλούμενων smartphones. Τώρα το Galaxy Z Flip δίνει σχήμα σε μια νέα δεκαετία. Ως η πρώτη συσκευή της σειράς Ζ, το Galaxy Z Flip επιβεβαιώνει τη δέσμευση της Samsung να ηγηθεί της κατηγορίας, για να δημιουργήσει εμπειρίες που θα εκπλήξουν και θα ευχαριστήσουν τους χρήστες στο μέλλον. Η μόδα συναντά την τεχνολογία Ο συμπαγής, σύγχρονος σχεδιασμός του Galaxy Z Flip απευθύνεται σε εκείνους που χρησιμοποιούν την τεχνολογία για να εκφράσουν τον εαυτό τους. Όλες οι καινοτομίες που συμπεριλαμβάνονται στο Galaxy Z Flip εξασφαλίζουν την ικανοποίηση αυτής της ανάγκης. Στυλ που χωρά στην τσέπη  Η πρώτη αναδιπλούμενη οθόνη από γυαλί της  Samsung Νέος κρυφός μηχανισμός άρθρωσης  Η επόμενη αναδιπλούμενη εμπειρία Το Galaxy Z Flip είναι κατασκευασμένο για το σύγχρονο, δραστήριο τρόπο ζωής. Τώρα, οι χρήστες μπορούν να κάνουν περισσότερα από πολλαπλές γωνίες, hands-free. Περισσότερες εργασίες hands - free Λειτουργία Flex Ανατρεπτική κάμερα Galaxy Z Flip Εξατομικευμένες ειδοποιήσεις Πολλαπλά παράθυρα Οικοσύστημα Galaxy Ως μέλος της οικογένειας συσκευών Galaxy, το Galaxy Z Flip συνεργάζεται με το οικοσύστημα Galaxy. Διαθέτει κορυφαία απόδοση και χαρακτηριστικά ναυαρχίδων στην κάμερα, την οθόνη, τη μπαταρία, την ασφάλεια καθώς και premium υπηρεσίες, όπως τα Samsung Health, Samsung Pay, Samsung Knox και άλλα.Οι χρήστες μπορούν να απολαύσουν μια πλούσια εμπειρία κάμερας με δυνατότητα καταγραφής βίντεο 4Κ, και με τις λειτουργίες Live Focus και Super Steady.Το Galaxy Z Flip διαθέτει ένα βελτιστοποιημένο σύστημα διπλής μπαταρίας, που προσφέρει περισσότερη ισχύ, χωρίς να καταλαμβάνει περισσότερο χώρο, με δυνατότητα ενσύρματης ή ασύρματης φόρτισης. Παράλληλα, η λειτουργία Wireless PowerShareεπιτρέπει την ασύρματη φόρτιση των Galaxy Buds, του Galaxy Watch ή ακόμα και άλλης συσκευής. Το Samsung Knox προστατεύει τους χρήστες και τις συσκευές τους από το chip ως το software με μηνιαίες και τριμηνιαίες αναβαθμίσεις ασφαλείας. Ακόμα, οι χρήστες έχουν πρόσβαση σε υπηρεσίες που επιτρέπουν τις ασφαλείς πληρωμές με το Samsung Pay, στην παρακολούθηση ευεξίας με το Samsung Health καθώς και σε περισσότερες από 5.000 έξυπνες συσκευές της Samsung και των συνεργατών της με το SmartThings. Διαθεσιμότητα Το Galaxy Z Flip θα διατίθεται σε περιορισμένη ποσότητα στις αποχρώσεις Mirror Purple και Mirror Black, ξεκινώντας από επιλεγμένες αγορές μεταξύ των οποίων οι Η.Π.Α και η Κορέα στις 14 Φεβρουαρίου 2020. Στη συνέχεια, θα διατεθεί η απόχρωση Mirror Gold σε επιλεγμένες χώρες. Στην Ελλάδα και στην Κύπρο θα διατίθεται σε Mirror Purple και Mirror Black από τις 21 Φεβρουαρίου. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/207934/to-mellon-allazei-sxima-me-to-galaxy-z-flip
tech,www.cnn.gr,Έρχεται αμερικανική... απάντηση στην κινεζική τεχνολογία 5G,"13:52 Σάββατο, 15 Φεβρουαρίου 2020","Newsroom, CNN Greece",Ο Αμερικανός υπουργός Άμυνας  Μαρκ Έσπερ   δήλωσε σήμερα ότι η  Ουάσινγκτον   εργάζεται με εταιρείες τεχνολογίας στις  ΗΠΑ  και σε  συμμαχικά  κράτη για την ανάπτυξη  εναλλακτικών λύσεων  απέναντι τους  Κινέζους προμηθευτές 5G  και ότι ήδη προχωρά στις  σχετικές δοκιμές  σε αμερικανικές  στρατιωτικές βάσεις . εναλλακτικές λύσεις Διάσκεψη του Μονάχου «Η ανάπτυξη των δικών μας ασφαλών δικτύων 5G θα  αντισταθμίσει  τα όποια  εκτιμώμενα κέρδη  από τη συνεργασία με Κινέζους προμηθευτές που λαμβάνουν  υψηλές επιδοτήσεις  και δίνουν αναφορά στην ηγεσία του κόμματος». Διαβάστε επίσης Κορωνοϊός: Μακάβριες εικόνες σε νεκροταφείο της Νέας Υόρκης Ένταση στον Περσικό:Εντολή Τραμπ για καταστροφή ιρανικών πλοίων αν παρενοχλούν τον αμερικανικό στόλο ΗΠΑ-Κορωνοϊός: Ένα δεύτερο κύμα μπορεί να είναι χειρότερο από το πρώτο,https://www.cnn.gr/tech/story/207737/erxetai-amerikaniki-apantisi-stin-kineziki-texnologia-5g
tech,www.cnn.gr,Viber: Αυτό το μήνυμα θα… αυτοκαταστραφεί,"16:39 Τετάρτη, 22 Απριλίου 2020",,"Μία νέα και πολύ ενδιαφέρουσα λειτουργία ετοιμάζεται να  λανσάρει  σε όλες τις κατηγορίες συνομιλιών το  Viber . Ο λόγος για τη λειτουργία « αυτοκαταστρεφόμενων μηνυμάτων », η οποία μέχρι πρόσφατα ήταν διαθέσιμη μόνο στις μυστικές συνομιλίες. Σύντομα, όμως, κάθε χρήστης θα μπορεί να βάζει χρονοδιακόπτη αυτοκαταστροφής που θα ξεκινά αυτόματα μόλις ο παραλήπτης δει το μήνυμα (κείμενο, φωτογραφία, βίντεο ή οποιοδήποτε άλλο τύπο αρχείου). Ο χρονοδιακόπτης μπορεί να κρατά για μερικά δευτερόλεπτα, λεπτά, ώρες ή ακόμη και μέρες. Για να  δημιουργήσει  ένα  αυτοκαταστρεφόμενο   μήνυμα  ένας χρήστης, θα πρέπει: -Να πατήσει στο εικονίδιο του χρονοδιακόπτη στο κάτω μέρος της συνομιλίας και να επιλέξει την περίοδο μέχρι να εξαφανιστεί το μήνυμα. -Να γράψει και να στείλει το μήνυμα στον παραλήπτη. Σύμφωνα με την εταιρεία, τα αυτοκαταστρεφόμενα μηνύματα σε κάθε συνομιλία  1-προς-1 θα ισχυροποιήσουν ακόμη περισσότερο  τη θέση του Viber ως της πιο ασφαλούς εφαρμογής μηνυμάτων στον κόσμο. Σημειώνεται ότι το Viber έφερε την επιλογή «διαγραφή μηνύματος» σε όλες τις συνομιλίες από το 2015, την κρυπτογράφηση e nd-to-end το 2016  και τις  κρυφές  και  μυστικές   συνομιλίες  το  2017 . Διαβάστε επίσης Κορωνοϊός: Η κυβέρνηση ανοίγει κοινότητα ενημέρωσης των πολιτών για τον ιό στο Viber Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/216404/viber-ayto-to-minyma-tha-aytokatastrafei
tech,www.cnn.gr,Κοροναϊός: Λιγότερα iPhones θα είναι διαθέσιμα προς πώληση προειδοποιεί η Apple,"09:50 Τρίτη, 18 Φεβρουαρίου 2020","Newsroom, CNN Greece","Ο  κοροναϊός   έχει συνέπειες για τα  έσοδα της  Apple , που θα είναι  κατώτερα του αναμενόμενου  το επόμενο διάστημα. Παράλληλα, θα υπάρξουν  προσωρινές δυσκολίες στην παγκόσμια τροφοδοσία  των συσκευών  iPhones , προειδοποίησε η αμερικανική εταιρεία, καθώς τόσο  η ζήτηση  (πωλήσεις)  όσο και η προσφορά  (παραγωγή)  έχουν επηρεαστεί  από την επιδημία της νόσου COVID-19 στην Κίνα. Αυτό σημαίνει ότι  λιγότερα iPhones θα είναι διαθέσιμα προς πώληση  στο εξωτερικό. Η Apple είναι η  πρώτη μεγάλη αμερικανική εταιρεία που ανακοινώνει ότι ο νέος ιός θα την πλήξει , χωρίς πάντως να προχωρήσει σε κάποια εκτίμηση για το βαθμό της ζημιάς της σε αυτό το τρίμηνο, κάτι που αναμένεται να φανεί τον Απρίλιο, όταν ανακοινωθούν τα οικονομικά αποτελέσματα του πρώτου τριμήνου φέτος, σύμφωνα με το BBC και το πρακτορείο Reuters. Με τα  περισσότερα καταστήματα στην Κίνα κλειστά  ή ανοιχτά λίγες μόνο ώρες, οι πωλήσεις πολλών εταιρειών εκ των πραγμάτων εμφανίζουν μείωση, καθώς και οι πελάτες είναι λιγοστοί. Όλα τα κινεζικά καταστήματα της Apple αναγκάστηκαν να παραμείνουν κλειστά, καθώς και πολλά που ανήκουν σε συνεργάτες της. Η εταιρεία ανακοίνωσε ότι  σταδιακά επιχειρεί να ανοίξει μερικά  από αυτά. Οι αναλυτές εκτιμούν ότι  ο κοροναϊός θα ρίξει σημαντικά τις πωλήσεις  κινητών τηλεφώνων  και άλλων τεχνολογικών συσκευών  στην Κίνα, που είναι η μεγαλύτερη αγορά παγκοσμίως, ίσως και κατά 50% στο πρώτο τρίμηνο του 2020. Η Κίνα συνεισφέρει το  15% των συνολικών εσόδων της Apple , οι μετοχές της οποίας κινήθηκαν πτωτικά στο χρηματιστήριο μετά την προειδοποίηση προς τους επενδυτές. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/208053/koronaios-ligotera-iphones-tha-einai-diathesima-pros-polisi-proeidopoiei-i-apple
tech,www.cnn.gr,Μεγαλύτερες ταχύτητες στις ευρυζωνικές συνδέσεις και νέοι ταχυδρομικοί κώδικες,"22:03 Πέμπτη, 20 Φεβρουαρίου 2020",,"Η αύξηση των ταχυτήτων που απολαμβάνουν οι Έλληνες καταναλωτές όσον αφορά στις ευρυζωνικές συνδέσεις, η ολοκλήρωση της αναβάθμισης του Πανελληνίου Σχολικού Δικτύου, η ενίσχυση της παρουσίας της χώρας μας σε τομείς όπως η αεροδιαστημική βιομηχανία, η δημιουργία  Εθνικής Αρχής Κυβερνοασφάλειας  αλλά και  νέοι ταχυδρομικοί κώδικες  είναι ορισμένα από τα ζητήματα στα οποία δείχνει να επικεντρώνεται για το 2020 η αρμόδια  Γενική Γραμματεία Τηλεπικοινωνιών και Ταχυδρομείων (ΓΓΤΤ)  του  υπουργείου Ψηφιακής Διακυβέρνησης . Σε ενημερωτική συνάντηση με εκπροσώπους των μέσων ενημέρωσης, ο γενικός γραμματέας  Αντώνης Τζωρτζακάκης  αναφέρθηκε εκτενώς στις δράσεις της ΓΓΤΤ και στις επόμενες κινήσεις της με μία από τις πλέον ενδιαφέρουσες ανακοινώσεις να είναι αυτή περί της δημιουργίας νέων ταχυδρομικών κωδικών, καθώς το υφιστάμενο σύστημα θεωρείται πλέον απηρχαιωμένο. Ο γενικός γραμματέας πάντως απέφυγε να αναφερθεί στο πότε θα είναι έτοιμοι προς χρήση οι νέοι ταχυδρομικοί κώδικες. Όσον αφορά στα ΕΛΤΑ και το μέλλον τους, ο κ. Τζωρτζακάκης επεσήμανε ότι υπάρχει σχέδιο σε εξέλιξη και θα γίνουν ανακοινώσεις σύντομα, αλλά έσπευσε να διευκρινίσει ότι η αναδιοργάνωση του ομίλου είναι θέμα του  υπουργείου Οικονομικών  και της  Ελληνικής Εταιρείας Συμμετοχών και Περιουσίας (ΕΕΣΥΠ)  που είναι και ο μέτοχος των ΕΛΤΑ. Σύμφωνα με τον κ. Τζωρτζακάκης, ο ρόλος της ΓΓΤΤ περιορίζεται στα θέματα της καθολικής υπηρεσίας και σε θέματα προσωπικού. Όσον αφορά στον τομέα των δράσεων για τις επικοινωνίες και την ευρυζωνικότητα, ο κ. Τζωρτζακάκης στάθηκε αρκετά στο θέμα του Πανελλήνιου Σχολικού Δικτύου. Όπως ανέφερε, μέχρι στιγμή σε περίπου 3.000 σχολεία έχει ολοκληρωθεί η αναβάθμιση των συνδέσεων για την πρόσβασή τους στο δίκτυο με ταχύτητες των 50 Mbps και εκτιμάται ότι εντός του καλοκαιριού θα έχει ολοκληρωθεί η διαδικασία. Μία άλλη ενδιαφέρουσα νέα δράση που θα δούμε μέσα στο 2020 είναι το WiFi4GR, το οποίο θα έχει ως στόχο τη δημιουργία 3000 δημόσιων σημείων ασύρματης πρόσβασης στο Διαδίκτυο με τους δήμους να είναι εκείνοι που θα αναλάβουν να τα φτιάξουν. Η αύξηση των ταχυτήτων των ευρυζωνικών συνδέσεων είναι ένας τομέας όπου το υπουργείο δίνει ιδιαίτερη έμφαση. Γι’ αυτό και στο πλάνο είναι να συνεχισθεί η δράση Superfast Broadband που αφορά την παροχή επιδότησης 130 ευρώ για την απόκτηση σύνδεσης άνω των 100 Mbps. Η δράση, προϋπολογισμού 50 εκατ. ευρώ, αφορούσε αρχικά μόνο οικιακούς καταναλωτές και αποκλειστικά συνδέσεις μέσω  οπτικής ίνας . Η πρώτη κίνηση ήταν να περιληφθούν και οι επιχειρήσεις στους δικαιούχους. Η δεύτερη είναι η επέκταση του προγράμματος, το οποίο ολοκληρώνεται τον Μάρτιο, και στην επόμενη φάση ο στόχος είναι να περιληφθούν όλες οι τεχνολογίες που προσφέρουν ταχύτητες άνω των 100 Mbps και όχι μόνο οι υλοποιήσεις οπτικής ίνας μέχρι το κτίριο ή το σπίτι. Σημειωτέον πάντως ότι σύμφωνα με τον κ. Τζωρτζακάκη, αυτή τη στιγμή σύνδεση οπτικής ίνας μέχρι το σπίτι είναι εφικτή για περίπου 200.000 – 230.000 γραμμές με τον αριθμό αυτόν να εκτιμάται ότι θα φθάσει στις  500.000 γραμμές στο επόμενο έτος . Πάντως, ο γενικός γραμματέας επεσήμανε ότι προς το παρόν η ζήτηση για συνδέσεις με ταχύτητες άνω των 100 Mbps είναι σχετικά μικρή. Επίσης, στα πλάνα της ΓΓΤΤ είναι η δημιουργία ενός μητρώου τηλεπικοινωνιακών υποδομών όπου οι πολίτες θα μπορούν να βλέπουν τα δίκτυα και τις διαθέσιμες υπηρεσίες για οποιοδήποτε σημείο της Ελλάδος τους ενδιαφέρει. Το γεγονός ότι στην Ελλάδα υπάρχει διαθεσιμότητα συνδέσεων υψηλών ταχυτήτων αλλά αυτό δεν φαινόταν στον DESI, τον δείκτη της Ευρωπαϊκής Ένωσης για την αξιοποίηση των ψηφιακών τεχνολογιών ήταν ένα θέμα που απασχόλησε αρκετά το υπουργείο. Όπως επεσήμανε ο κ. Τζωρτζακάκης, αυτή τη στιγμή υπάρχουν στην Ελλάδα 2,9 εκατ. γραμμές (επί συνόλου 4,7 εκατ. γραμμών) όπου η ταχύτητα λήψης δεδομένων μπορεί να ξεπεράσει άνω των 100 Mbps, όμως ο δείκτης DESI μετρά μόνο τις οπτικές ίνες που φτάνουν ως τον χρήστη (FTTB, FTTH), οπότε η Ελλάδα εμφανίζεται με πολύ χαμηλή κάλυψη και έχει ζητηθεί να υπάρξει η σχετική αλλαγή. Υπέρ των ελληνικών παρατηρήσεων έχουν ταχθεί Αυστρία, Γερμανία, Βέλγιο και Ιταλία και το αποτέλεσμα είναι να θεσμοθετείται ένας νέος δείκτης με τίτλο «NGA Overall» για την ορθότερη αποτύπωση της κατάστασης. Ερωτώμενος για το θέμα με τις χρεώσεις των υπηρεσιών δεδομένων στην κινητή τηλεφωνία, ο κ. Τζωρτζακάκης επεσήμανε πως «παρατηρούμε πως η αγορά έχει μπει σε μια πορεία αποκλιμάκωσης των τιμών και εκτιμούμε πως θα αποτυπωθεί και στους δείκτες του DESI. Είμαστε υπέρ κάθε ενέργειας που βελτιώνει τις υπηρεσίες και μειώνει τις τιμές». Όσον αφορά το 5G, ο κ. Τζωρτζακάκης ανέφερε ότι η Ελλάδα πρόκειται να εφαρμόσει πλήρως τις οδηγίες της ΕΕ αναφορικά με τα θέματα ασφαλείας, ενώ μέσα στους επόμενους 3 μήνες αναμένεται να είναι έτοιμο και το κείμενο για την εθνική στρατηγική όσον αφορά στην αξιοποίηση των δικτύων 5G. Για τις συχνότητες, ο στόχος, όπως αναφέρθηκε, είναι να πάμε σε μία διαδικασία δημοπράτησης αδειών σε αρκετές φασματικές περιοχές ταυτόχρονα. Αυτό σημαίνει, πρακτικά, ότι η διαδικασία, η οποία αναμένεται να πραγματοποιηθεί προς το τέλος της χρονιάς, θα περιλαμβάνει την εκχώρηση φάσματος στα 3,5 GHz και στα 26 GHz αλλά και την ανανέωση των αδειών στα 2,1 GHz. Ο στόχος, πάντως, δεν είναι η μεγιστοποίηση των εσόδων από τις άδειες αλλά η προώθηση των σχετικών επενδύσεων. Για το φάσμα στην περιοχή των 700 MHz, το οποίο θα προέλθει από τη «μετακίνηση» των τηλεοπτικών δικτύων της Digea και της ΕΡΤ και είναι το αποκαλούμενο Ψηφιακό Μέρισμα ΙΙ, ο κ. Τζωρτζακάκης ανέφερε ότι οι σχετικές διαδικασίες έχουν ήδη ξεκινήσει και αναμένεται να έχουν ολοκληρωθεί μέχρι το γ’ τρίμηνο του 2021, αρκετά νωρίτερα από την προθεσμία της ΕΕ που είναι για το τέλος του 2022. Στα θέματα που δείχνουν να είναι ψηλά στην ατζέντα της ΓΓΤΤ είναι αυτό της κυβερνοασφάλειας. Η διαδικασία για τη στελέχωση της Εθνικής Αρχής Κυβερνοασφάλειας έχει προχωρήσει και σε πρώτη φάση αναμένεται να απασχολεί 10 - 15 άτομα, τα οποία προέρχονται από τον δημόσιο τομέα. Όπως εξήγησε ο κ. Τζωρτζακάκης, ρόλος της αρχής θα είναι να εποπτεύει τα μέτρα κυβερνοασφάλειας στις υποδομές που έχουν χαρακτηριστεί ως κρίσιμες για τη χώρα και ο αριθμός των οποίων ανέρχεται αυτή τη στιγμή σε 70 με τη σχετική λίστα να είναι απόρρητη. Σημειωτέον πως σε περίπτωση που υπάρξει επίθεση ή κάποιο περιστατικό σε αυτές τις υποδομές, τότε ρόλο αναλαμβάνει η διεύθυνση κυβερνοάμυνας του υπουργείου Εθνικής Άμυνας, η οποία είναι αυτή που έχει συμφωνηθεί να έχει το ρόλο του κέντρου άμεσης αντίδρασης (CERT) για τις κρίσιμες υποδομές. Όσον αφορά τις πρόσφατες επιθέσεις που εκδηλώθηκαν με τη στόχευση κρατικών και κυβερνητικών sites, ο κ. Τζωρτζακάκης ανέφερε ότι αντιμετωπίστηκαν σε μόλις 1,5 ώρα, χρόνος που θεωρείται εξαιρετικά γρήγορος. Ο κ. Τζωρτζακάκης αναφέρθηκε και στις δράσεις που σχετίζονται με την προώθηση της αεροδιαστημικής βιομηχανίας. Όπως επεσήμανε, πλέον η Ελλάδα συμμετέχει τόσο τόσο στα υποχρεωτικά όσο και στα προαιρετικά προγράμματα της  Ευρωπαϊκής Υπηρεσίας Διαστήματος (ESA)  με ένα συνολικό ποσό ύψους 21 εκατ. ευρώ ανά έτος (10 εκατ. ευρώ τα υποχρεωτικά και 11 εκατ. ευρώ τα προαιρετικά). Πρακτικά, υπάρχει μία αύξηση σε σχέση με το παρελθόν και το ποσό είναι αρκετά σημαντικό δεδομένου ότι ελληνικές εταιρείες θα κληθούν να αναλάβουν έργα που θα ξεπερνούν αυτό το ποσό, δεδομένου ότι ο συντελεστής «επιστροφής» για τη χώρα μας είναι στο 1,1. Ο κ.  Τζωρτζακάκης  επεσήμανε ότι υπάρχουν αρκετές ευκαιρίες στο συγκεκριμένο τομέα αν αναλογιστεί κανείς ότι η αξία της ευρωπαϊκής αγοράς φτάνει τα 66,5 δισ. ευρώ, ενώ ο συνολικός τζίρος των ελληνικών εταιρειών ανέρχεται σε 180 εκατ. ευρώ. Παράλληλα, υπάρχει ενδιαφέρον από μεγάλες εταιρείες όπως η Airbus, η Thales και η OHB να συμπεριλάβουν ελληνικές επιχειρήσεις στην εφοδιαστική τους αλυσίδα. Ερωτώμενο για το πρόγραμμα των μικροδορυφόρων, ο κ.  Τζωρτζακάκης  επεσήμανε ότι βρίσκεται υπό αναθεώρηση. Τέλος, ο κ. Τζωρτζακάκης αναφέρθηκε και στον νέο κώδικα ηλεκτρονικών επικοινωνιών (e-code) καθώς βρίσκεται σε εξέλιξη η διαδικασία για την ενσωμάτωση της νέας οδηγίας της Ε.Ε. για τις τηλεπικοινωνίες. Πρόκειται για διατάξεις που ενθαρρύνουν τις συνεργασίες και τις συνεπενδύσεις και αντιμετωπίζουν επίσης θέματα συνεργασίας μεταξύ των αρχών (ΕΕΤΤ, ΑΔΑΕ, κ.τ.λ). Η προθεσμία της ΕΕ για την ενσωμάτωση της οδηγίας λήγει στο τέλος του 2020. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/208399/erxetai-ayxisi-ton-taxytiton-stis-eyryzonikes-syndeseis-alla-kai-neoi-taxydromikoi-kodikes
tech,www.cnn.gr,Website ToolTester: Ποια η θέση της Ελλάδας σε μέση πραγματική ταχύτητα διαδικτύου ,"12:37 Παρασκευή, 21 Φεβρουαρίου 2020","Newsroom, CNN Greece","Την 56η θέση καταλαμβάνει η Ελλάδα στην  παγκόσμια κατάταξη  των χωρών με βάση την  πραγματική μέση ταχύτητα  διαδικτύου  που έχουν οι χρήστες, σύμφωνα με τις μετρήσεις της WebsiteToolTester. Την πρώτη θέση καταλαμβάνει η  Ταϊβάν  και την τελευταία η  Υεμένη , ενώ η  Κύπρος  βρίσκεται στην 64η θέση. Η κατάταξη, που παρουσιάζει η βρετανική Daily Mail, βασίζεται στις μέσες (όχι τις μέγιστες) πραγματικές ταχύτητες πρόσβασης στο διαδίκτυο και όχι στις ονομαστικές που δηλώνουν οι κατά τόπους πάροχοι. Οι μέσες ταχύτητες προκύπτουν από τα  δισεκατομμύρια onile τεστ  που κάθε χρόνο κάνουν οι ίδιοι οι χρήστες σε εξειδικευμένες ιστοσελίδες όπως της WebsiteToolTester, για να ελέγξουν πόσο γρήγορο είναι το Ίντερνετ που έχουν στο σπίτι ή στο γραφείο τους. Η μέση πραγματική ταχύτητα «κατεβάσματος» (download) αρχείων στην Ελλάδα εμφανίζεται να είναι  13,41 Mbps  και της Κύπρου 11 Mbps, έναντι 85,2 Mbps της πρώτης Ταϊβάν. Την πρώτη πεντάδα συμπληρώνουν η Σιγκαπούρη (70,9), η νήσος Τζέρσι της Μάγχης (67,5), η Σουηδία (55,2) και η Δανία (49,2 Mbps). Στον αντίποδα, στην τελευταία 207η θέση βρίσκεται η Υεμένη με μέση ταχύτητα μόνο 0,38 Mbps. Η Ελλάδα βρίσκεται  κάτω από άλλες βαλκανικές χώρες  όπως η 37η Ρουμανία (21,8 Mbps), η 43η Σερβία (19,2 Mbps) και η 49η Βουλγαρία (16,95 Mbps), αλλά πάνω από το 72o Ισραήλ (8,85 Mbps), την 78η Bόρεια Μακεδονία (8 Mpbs) και την 102η Τουρκία (5,3 Mbps). Οι ΗΠΑ βρίσκονται στην 15η θέση με 32,3 Mbps. Από τις 25 πρώτες χώρες, οι 18 είναι ευρωπαϊκές. Η μέση ταχύτητα παγκοσμίως εμφανίζεται να έχει αυξηθεί από περίπου 9 Mbps το 2017 σε λίγο πάνω από 11 Mbps το 2019. Οι αριθμοί της WebsiteToolTester και κάθε άλλης παρόμοιας online υπηρεσίας πιθανότατα υποεκτιμούν σε όλες τις χώρες λίγο-πολύ (για διάφορους λόγους) την πραγματική διαθέσιμη ταχύτητα που έχουν οι χρήστες. Διαβάστε επίσης Ζαριφόπουλος στο CNN Greece: To gov.gr θα εμπλουτίζεται διαρκώς με νέες υπηρεσίες  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/208457/website-tooltester-poia-i-thesi-tis-elladas-se-mesi-pragmatiki-taxytita-diadiktyoy
tech,www.cnn.gr,Ιαπωνία: Αυτό το smartphone δεν σε αφήνει να βγάλεις γυμνές φωτογραφίες,"22:36 Δευτέρα, 24 Φεβρουαρίου 2020","Newsroom, CNN Greece","Η ιαπωνική εταιρεία  Tone Mobile  έχει τραβήξει τα φώτα τη δημοσιότητας εδώ και λίγο καιρό, έπειτα από το λανσάρισμα στην αγορά ενός νέου κινητού τηλεφώνου, το  μοντέλο Tone e20 , το πρώτο  smartphone  που αποτρέπει τους χρήστες από το να τραβούν άσεμνες και γυμνές φωτογραφίες . δεν είναι ένα ιδιαίτερα ελκυστικό τηλέφωνο τεχνητή νοημοσύνη Η εταιρεία στοχεύει κυρίως σε γονείς που θέλουν να προστατέψουν τα παιδιά τους από κακοτοπιές, ενώ το τηλέφωνο μπορεί να «συνδεθεί» με άλλες συσκευές και να ειδοποιήσει τον ιδιοκτήτη του, εάν το συγκεκριμένο τηλέφωνο έκανε κλικ σε κάποια άσεμνη φωτογραφία. Το πρωταρχικό χαρακτηριστικό του Tone e20 είναι ότι εάν ο χρήστης επιχειρήσει να τραβήξει μια γυμνή φωτογραφία, τότε  ο αλγόριθμος επεξεργασίας προσώπου δεν επιτρέπει την αποθήκευση του συγκεκριμένου στιγμιότυπου στο τηλέφωνο . Ωστόσο, αυτό το χαρακτηριστικό φαίνεται πως  συνδέεται μόνο με την κάμερα του συγκεκριμένου κινητού , κι έτσι  δεν θα αποτρέπει το χρήστη από το να κατεβάζει γυμνές φωτογραφίες από το Διαδίκτυο . Εκτός από το σύστημα αποτροπής λήψης γυμνών φωτογραφιών, το Tone e20 είναι ένα  οικονομικά προσιτό τηλέφωνο  (κοστίζει μόλις 180 δολάρια), αλλά είναι διαθέσιμο, μέχρι στιγμής, μόνο στην Ιαπωνία. Διαθέτει οθόνη HD+ IPS LCD 6,2”, μνήμη RAM 4GB και αποθηκευτικό χώρο 64GB, οπίσθια κάμερα τριπλού αισθητήρα και πρόσθια – selfie κάμερα, με ανάλυση 8 megapixel.  Διαβάστε επίσης Κορωνοϊός: Ο ΠΟΥ ανησυχεί για την Ιαπωνία - Προειδοποιεί για την ευρύτερη άρση των μέτρων Ισχυρός σεισμός στην Ιαπωνία Viber: Αυτό το μήνυμα θα… αυτοκαταστραφεί",https://www.cnn.gr/tech/story/208828/iaponia-ayto-to-smartphone-den-se-afinei-na-vgaleis-gymnes-fotografies
tech,www.cnn.gr,Oracle: H επόμενη γενιά του cloud είναι περισσότερο ασφαλής και ανοικτή σε συνεργασίες,"17:55 Τρίτη, 18 Φεβρουαρίου 2020",,"Μία αρκετά διαφορετική και σαφώς εξελιγμένη και περισσότερο ασφαλή δεύτερη γενιά υποδομών  cloud computing  έχει ξεκινήσει να προωθεί στην παγκόσμια αγορά η  Oracle , μία από τις μεγαλύτερες εταιρείες παγκοσμίως στο χώρο των  ψηφιακών τεχνολογιών. Και σύμφωνα με τα στελέχη της πλέον είναι οι ίδιες οι επιχειρήσεις που έρχονται και ζητούν υποδομές cloud προκειμένου να αξιοποιήσουν καλύτερα τις εφαρμογές και τα δεδομένα τους, τα οποία πλέον «ανεβαίνουν» στο Διαδίκτυο, μία προσέγγιση με πολλά  μειονεκτήματα  κυρίως όσον αφορά τις επιδόσεις αλλά και τη μείωση του κόστους. Αυτό ήταν ένα από τα βασικά μηνύματα του φετινού Oracle OpenWorld Europe, της σημαντικότερης εκδήλωσης του αμερικανικού κολοσσού της πληροφορικής όσον αφορά την Γηραιά Ήπειρο, το οποίο πραγματοποιήθηκε πριν από μερικές ημέρες στο Λονδίνο. Μία εκδήλωση που έδωσε την ευκαιρία στην Οracle να εξηγήσει λίγο παραπάνω τι σημαίνει η συνεργασία της με την Microsoft όσον αφορά τη διασύνδεση των cloud υποδομών τους, η οποία ανακοινώθηκε τον περασμένο Ιούνιο, προκαλώντας μεγάλη έκπληξη. «Η δεύτερη γενιά του cloud είναι εκεί που κατευθυνόμαστε» τόνισε από την σκηνή του  Oracle OpenWorld Europe η Safra Catz,  διευθύνουσα σύμβουλος της Οracle, η οποία αναφέρθηκε στην νέα αρχιτεκτονική των cloud υποδομών της αμερικανικής εταιρείας όπου δίνεται μεγάλη σημασία στην αυτοματοποίηση των διαδικασιών και στην ασφάλεια. «Η δημόσια cloud υποδομή μας είναι και ασφαλής και πολύ καλή» τόνισε η κα Catz, επισημαίνοντας ότι και η ίδια η Oracle είναι σε public cloud υποδομή. «Έχουν πετύχει να αυτοματοποιήσουμε πολλές από τις διαδικασίες που ήταν χρονοβόρες και όλα να γίνονται μέσα σε ελάχιστο χρόνο. Και αυτό φαίνεται πλέον και στα οικονομικά αποτελέσματα μας» επεσήμανε η κα Catz. Ένα ιδιαίτερο ενδιαφέρον στοιχείο που προέκυψε από το φετινό Oracle OpenWorld Europe είναι ότι το cloud έχει αρχίσει να «ωριμάζει». Όπως ανέφερε o Andrew Sutherland, ανώτατος αντιπρόεδρος της Oracle για τον τομέα συστημάτων και τεχνολογίας, «υπάρχει μεγάλη ζήτηση από τις ίδιες τις επιχειρήσεις για cloud υποδομές. Το ζητάνε οι πελάτες τους και στη συνέχεια το ζητάνε από εμάς». Και όπως πρόσθεσε απαντώντας σε σχετική ερώτηση του CNN Greece είναι μία πολύ ενδιαφέρουσα περίοδος για την ίδια την Oracle, η οποία εξελίσσεται από προμηθευτές τεχνολογικών λύσεων σε έναν πάροχο υπηρεσιών και λύσεων που βασίζονται στο cloud. Η «ωρίμανση» της προσέγγισης των πελατών προς το cloud επιφέρει και άλλες  αλλαγές στη στρατηγική των μεγάλων «παικτών ». Με πιο χαρακτηριστικό παράδειγμα, τη συνεργασία μεταξύ Oracle και Microsoft, δύο εκ των μεγαλύτερων εταιρειών όσον αφορά την παροχή υποδομών cloud, προκειμένου να υπάρχει διασύνδεση μεταξύ των υποδομών τους. Η συνεργασία ανακοινώθηκε και ξεκίνησε να υλοποιείται τον Ιούνιο του 2019 αλλά στο Λονδίνο ανακοινώθηκε η περαιτέρω επέκταση της συνεργασίας όσον αφορά τους πελάτες που δραστηριοποιούνται στην Ευρωπαϊκή Ένωση. Και αυτό γιατί η διασύνδεση είναι πλέον εφικτή και στις υποδομές που βρίσκονται στο Άμστερνταμ όπου έχει κατασκευαστεί ο σχετικός κόσμος διασύνδεσης. «Αυτή η διασύνδεση αποτελεί μία βασική καινοτομία μας» τόνιζαν διαρκώς τα στελέχη της Oracle, τα οποία έδωσαν ιδιαίτερη έμφαση στο συγκεκριμένο θέμα. Παράλληλα, η Oracle ανακοίνωσε ότι επεκτείνει τις υποδομές της όσον την 2  γενιά του cloud της σε 5 ακόμη περιοχές (Αυστραλία, Καναδάς, Ιαπωνία, Ολλανδία και Σαουδική Αραβία) με αποτέλεσμα ο συνολικός αριθμός να φθάνει στις 21. Ένα άλλο σημείο στο οποίο στάθηκαν αρκετές φορές τα στελέχη της Oracle ήταν αυτός της ασφάλειας που προσφέρει η cloud υποδομή του αμερικανικού κολοσσού. Σύμφωνα με την κα Catz, η νέα αρχιτεκτονική στη Generation 2 Cloud υποδομή της Oracle έχει ως αποτέλεσμα τα δεδομένα του κάθε πελάτη να είναι ορατά μόνο στον ίδιο, ενώ επιπλέον η υποδομή έχει τη δυνατότητα να αποκόπτει τις διεργασίες που γίνονται από το υπόλοιπο δίκτυο. Κάτι που πρακτικά σημαίνει μεγαλύτερο επίπεδο ασφάλειας. Όπως, επίσης, αναφέρθηκε αρκετά ότι η πλατφόρμα και οι εφαρμογές ενημερώνονται διαρκώς και χωρίς διακοπές με αποτέλεσμα να γίνονται πιο γρήγορα οι όποιες διορθώσεις απαιτούνται. Επιπλέον, η Oracle προσφέρει τη δυνατότητα για κρυπτογράφηση των δεδομένων στις εφαρμογές και ειδικότερα στις βάσεις δεδομένων. Κάτι που είναι ιδιαίτερα σημαντικό προκειμένου να είναι σε ακόμη υψηλότερα επίπεδα η ασφάλεια, ενώ ειδικά στις autonomous databases αυτή η προσέγγιση λειτουργεί ακόμη καλύτερα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/208125/oracle-i-epomeni-genia-toy-cloud-einai-perissotero-asfalis-kai-anoikti-se-synergasies
tech,www.cnn.gr,Η HONOR παρουσίασε την στρατηγική της «1+8+N» με ευρύ οικοσύστημα προϊόντων!,"13:46 Τρίτη, 25 Φεβρουαρίου 2020","Newsroom, CNN Greece","         Eιδική αναφορά έγινε στο νέο smart watch της εταιρίας το MagicWatch 2 που τώρα μπορεί να γίνει πιο εξατομικευμένο με μια νέα σειρά από λουράκια - την σειρά EasyFit - αλλά και με το νέο software update που του δίνει επιπλέον λειτουργίες. Η HONOR ανακοίνωσε την συνεργασία της με την Canalys την μεγαλύτερη εταιρία ερευνών τεχνολογίας στον κόσμο! Με βάση την τελευταία έρευνα της οι αποστολές έξυπνων συσκευών στην Ευρώπη θα ξεπεράσουν τα 500 εκατομμύρια τεμάχια το 2023, από 436 εκατομμύρια το 2019 ( Intelligent living in Europe ) . Μεταξύ 2020 και 2023, η αγορά των έξυπνων συσκευών στην Ευρώπη αναμένεται να αυξηθεί κατά 3.5%, με τα έξυπνα ηχεία αλλά και τις συσκευές ήχου να είναι οι πιο σημαντικές κατηγορίες. «Το μοναδικό χαρτοφυλάκιο των έξυπνων και πρωτοποριακών προϊόντων επεκτείνεται με το οικοσύστημα IoT και πλέον δημιουργούμε μια ολοκληρωμένη εμπειρία στους πελάτες μας παγκόσμια», δήλωσε ο George Zhao, Πρόεδρος της HONOR. «Σύμφωνα με έρευνα της Canalys, το 41% των ερωτηθέντων έχουν μαζί τους περισσότερες από μία έξυπνες συσκευές. Αυτό δείχνει αύξηση της ζήτησης για πιο έξυπνες και ψηφιακές εμπειρίες. Από τα smartphones έως τις προσωπικές έξυπνες συσκευές ήχου, η HONOR είναι πλέον η κορυφαία επιλογή για τους καταναλωτές διεθνώς». HONOR  9 X   Pro : Μοναδική εμπειρία με αποκλειστικές εφαρμογές από το  Huawei   AppGallery Εξοπλισμένο με την τεχνολογία και επεξεργαστή 7nm Kirin 810 AI Chipset, με τριπλή κάμερα 48MP και οθόνη HONOR FullView 6.59 "", το HONOR 9X Pro προσφέρει βελτιωμένη εμπειρία χρήστη με αναβαθμίσεις σε επιδόσεις, παιχνίδια και φωτογραφία. Το Kirin 810 AI Chipset υποστηρίζει την ολοκαίνουργια αρχιτεκτονική υπολογιστών της Huawei για να επιτρέψει πιο εξελιγμένες και ποικίλες εφαρμογές τεχνητής νοημοσύνης. Επιπλέον, η GPU αναβαθμίζεται στον Mali-G52 και επιτρέπει στον επεξεργαστή Kirin Gaming +, ένα μια πιο ομαλή εμπειρία παιχνιδιού, ενώ το σύστημα υγρής ψύξης βελτιώνει αποτελεσματικά τη διάχυση της θερμότητας κατά τη διάρκεια παρατεταμένου παιχνιδιού. Μέσω του Huawei AppGallery, το HONOR 9X Pro έχει πρόσβαση σε μια μεγάλη ποικιλία εφαρμογών σε θέματα υγείας & γυμναστικής, ψυχαγωγίας, μουσικής και φωτογραφίας. Με αυτήν την ασφαλή πλατφόρμα, οι χρήστες μπορούν τώρα να εγκαταστήσουν εύκολα και αξιόπιστα εφαρμογές που συμπληρώνουν τον έξυπνο τρόπο ζωής τους. Ωστόσο το HONOR 9X Pro δεν θα είναι διαθέσιμο στην Ελληνική Αγορά. HONOR View 30 Pro: Pioneering 5G technology, groundbreaking Matrix camera for amazing photos and cinema-grade videos Αναπτύχθηκε με την πρωτοποριακή τεχνολογία 5G και είναι το πρώτο με τον τελευταίο επεξεργαστή της Huawei, Kirin 990, το HONOR View 30 προσφέρει κορυφαία εμπειρία αφού συνδυάζει όλα τα πλεονεκτήματα του 5G, καθώς επιτρέπει την χρήση αμέτρητων έξυπνων εφαρμογών. Έρχεται με τριπλή κάμερα SuperSensing που περιλαμβάνει έναν κύριο φακό Sony IMX600 40MP, μια 12MP Super Wide-Angle κάμερα με Cine-Lens και ένα τηλεφακό 8MP. Eεπιπρόσθετα η κάμερα Matrix προσφέρει εκπληκτικές φωτογραφίες, με κάμερα 12MP Cine-Lens η οποία υποστηρίζεται από ένα προσαρμοσμένο αισθητήρα 16: 9 Το HONOR View 30 Pro θα είναι εμπορικά διαθέσιμο σύντομα, με τη Ρωσία να είναι η πρώτη αγορά που ξεκινά την επίσημη πώληση της ενώ για την Ελληνική αγορά προς το παρόν δεν θα είναι διαθέσιμο. HONOR   MagicBook  14/15: Λεπτό και ελαφρύ  notebook   με διάρκεια μπαταρίας έως και 10 ώρες  Το λανσάρισμα της σειράς HONOR MagicBook, που περιλαμβάνει το HONOR MagicBook 14 και το HONOR MagicBook 15, σηματοδοτεί την είσοδο της HONOR στην κατηγορία προϊόντων PC παγκόσμια . Διαθέσιμο σε χρώματα Space Gray και Mystic Silver, το HONOR MagicBook 14 συνδυάζει λεπτό, ελαφρύ αλλά και στιβαρό-ανθεκτικό σχεδιασμό. Το HONOR MagicBook 14 έχει μπαταρία με διάρκεια ζωής 10 ωρών με μια μόνο φόρτιση, με Type-C 65W φορτιστή. Επιπρόσθετα η FullView οθόνη, ο πολύ ισχυρός επεξεργαστής αλλά και η δυνατότητα σύνδεσης με όλα τα προϊόντα του οικοσυστήματος το καθιστούν κορυφαίο στην κατηγορία του. Το HONOR MagicBook έχει σχεδιαστεί με γνώμονα την ασφάλεια και την προστασία των χρηστών του με την pop-up κάμερα να ενεργοποιείται και να αναδύεται μέσα από το πληκτρολόγιο μόνο όταν ο χρήστης το χρησιμοποιεί. Το HONOR MagicBook θα είναι διαθέσιμο στις αγορές και στην Ελλάδα στα μέσα Μαρτίου. HONOR   MagicWatch  2: Αξεσουάρ  EasyFit  και νέα ενημέρωση λογισμικού. Η HONOR σήμερα ανακοίνωσε την νέα σειρά αξεσουάρ EasyFit που έχουν σχεδιαστεί αποκλειστικά για το HONOR MagicWatch 2 και διατίθενται σε 8 διαφορετικά΄ χρώματα και σχέδια. Επιπρόσθετα η HONOR ανακοινώνει τη νέα ενημέρωση λογισμικού η οποία περιλαμβάνει την παρακολούθηση του γυναικείου κύκλου που επιτρέπει στις γυναίκες να είναι ενημερωμένες για τον κύκλο και την περίοδο τους. Βελτιωμένος σημαντικά είναι και ο αλγόριθμος παρακολούθησης του οξυγόνου SpO2 στο αίμα! Η ενημέρωση λογισμικού θα είναι διαθέσιμη στους χρήστες μέσα στον Μάρτιο. HONOR  Magic  Earbuds : Νέα ασύρματα αξεσουάρ! Η HONOR παρουσίασε τα Magic Earbuds τα απόλυτα πραγματικά ασύρματα ακουστικά για τους λάτρεις της γυμναστικής που συνδυάζουν την τεχνολογία Active Hybrid Active Canceling. Τα ενσωματωμένα τριπλά μικρόφωνα διαθέτουν τεχνολογία που ο ήχος προσαρμόζεται στο θόρυβο του εξωτερικού περιβάλλοντος και επιτρέπει εξαιρετική ποιότητα κλήσεων ακόμα και σε περιβάλλοντα με δυνατούς θορύβους. Στην Ελληνική αγορά θα είναι διαθέσιμα τον Απρίλιο. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/208909/h-honor-paroysiase-tin-stratigiki-tis-1-8-n-me-eyry-oikosystima-proionton
tech,www.cnn.gr,Skull Breaker Challenge: Το νέο επικίνδυνο «παιχνίδι» του TikTok μπορεί να οδηγήσει σε θάνατο,"12:36 Σάββατο, 22 Φεβρουαρίου 2020","Newsroom, CNN Greece","Σάλο  έχει προκαλέσει ένα  νέο επικίνδυνο challenge , το οποίο ξεκίνησε στην  Ισπανία   όταν δύο μαθητές έβγαλαν βίντεο να βάζουν  τρικλοποδιά  σε συμμαθητή τους. Το «παιχνίδι» - που πρωτοεμφανίστηκε στην πλατφόρμα  TikTok - φέρει την ονομασία « Skull Breaker Challenge » (« Κρανιοθραύστης ») και δεν άργησε να γίνει  viral   μεταξύ εφήβων παγκοσμίως. Ειδικότερα, κατά το «Skull Breaker Challenge»  ένα παιδί στέκεται   όρθιο ,  χοροπηδάει  όσο πιο ψηλά μπορεί και λίγο πριν προσγειωθεί στο έδαφος,  δύο άλλα παιδιά του βάζουν τρικλοποδιά  ώστε να πέσει κάτω με την πλάτη. Παιδίατρος στο ιατρικό κέντρο του Κρατικού Πανεπιστημίου του Οχάιο προειδοποίησε για τις  επιπτώσεις  του «Skull Breaker Challenge», υποστηρίζοντας ότι εξαιτίας του επικίνδυνου «παιχνιδιού» οι συμμετέχοντες  μπορεί να πάθουν τα εξής :Κάταγμα κρανίου,κατάγματα αυχένα,αιμορραγία εγκεφάλου,παράλυση,αιματώματα,μώλωπες,διάσειση,εγκεφαλικές επιπλοκές,  ακόμη και  θάνατο . Ένας  12χρονος  από την Αλαμπάμα πήρε μέρος στο παιχνίδι εν αγνοία του και χρειάστηκε να νοσηλευτεί: «Δεν ήταν προετοιμασμένος. Δεν είχε ιδέα τι συνέβαινε. Ο στόχος είναι να πέσουν στο πάτωμα. Γι’ αυτό και το ονόμασαν “Skull Breaker”. Επειδή στοχεύει στο να σπάσει το κρανίο με την πτώση» αναφέρει η μητέρα του παιδιού, σύμφωνα με το δημοσίευμα της  Independent .  Θύμα του viral «παιχνιδιού» έπεσε και μία  16χρονη  στη Φλόριντα, την οποία ξεγέλασαν συμμαθητές της, λέγοντάς της ότι επρόκειτο για ένα πρότζεκτ του σχολείου τους. Σύμφωνα με τον δικηγόρο που έχει αναλάβει την υπόθεση,  τα σχολεία γενικότερα δεν έχουν λάβει μέτρα  για να εξαλείψουν τη φάρσα αυτή. Από την πλευρά του, το TikTok τονίζει ότι στην πλατφόρμα του δεν επιτρέπονται βίντεο που παρακινούν σε επικίνδυνες πράξεις και ό,τι ανεβαίνει, αφαιρείται άμεσα. Ωστόσο, τα βίντεο που έχουν κυκλοφορήσει είναι  αρκετά . Διαβάστε επίσης Έρχεται μεγάλη αλλαγή στο TikTok με στόχο την προστασία των ανηλίκων Viber: Αυτό το μήνυμα θα… αυτοκαταστραφεί Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/208564/skull-breaker-challenge-to-neo-epikindyno-paixnidi-toy-tiktok-mporei-na-odigisei-se-thanato
tech,www.cnn.gr,Εκπαιδευτήρια Δούκα: Ημερίδα για την τεχνητή νοημοσύνη,"19:57 Πέμπτη, 27 Φεβρουαρίου 2020","Newsroom, CNN Greece","Τα  Εκπαιδευτήρια Δούκα , θέλοντας να προσφέρουν εποικοδομητικό προβληματισμό στο κοινωνικό σύνολο (γονείς, εκπαιδευτικούς, μαθητές, αρμόδιους φορείς, decision-makers κλπ.), διοργανώνουν Ημερίδα με τίτλο «Τεχνητή Νοημοσύνη: Το Παρόν του Μέλλοντός μας», το Σάββατο 21 Μαρτίου, στο Θέατρο του Πολυχώρου Δαΐς (οδός Μεσογείων 151, Μαρούσι) με ελεύθερη είσοδο. Η έναρξη της Ημερίδας θα γίνει από τον Υπουργό Ανάπτυξης και Επενδύσεων, κ. Άδωνι Γεωργιάδη, και ομιλητές θα είναι ο Πρόεδρος του ΣΕΒ, κ. Κωνσταντίνος Μίχαλος, ο Επικεφαλής Marketing και Εταιρικής Επικοινωνίας του Ομίλου Eurobank, κ. Μιχάλης Βλασταράκης, ο Καθηγητής στο Τμήμα Πληροφορικής του ΑΠΘ & Διευθυντής του Εργαστηρίου Ευφυών Συστημάτων, κ. Ιωάννης Βλαχάβας, η Σύμβουλος Σταδιοδρομίας, κ. Φωτεινή Βλαχάκη, ο Ερευνητής στο Εργαστήριο Οπτικής Υπολογιστικής του Ινστιτούτου Πληροφορικής και Τηλεματικής του Εθνικού Κέντρου Έρευνας και Τεχνολογίας, κ. Νίκος Βρέτος, ο Κλινικός-Πολιτικός Ψυχολόγος & Γνωστικός Επιστήμων Τεχνητής Νοημοσύνης-Ρομποτικής, κ. Δημήτρης Γιακουμάκης, ο Ομότιμος Καθηγητής Φιλοσοφίας ΕΜΠ, κ. Βασίλης Καρασμάνης, ο Διευθυντής Ερευνών στο Ερευνητικό Πανεπιστημιακό Ινστιτούτο Συστημάτων Επικοινωνιών και Υπολογιστών του ΕΜΠ, κ. Κώστας Καρπούζης, ο Επικεφαλής Management Consulting της Accenture στην Ελλάδα για τους κλάδους Communications, Media & Technology, Δρ. Γιωργής Κριτσωτάκις, ο Συνιδρυτής και CEO της Biovista, κ. Ανδρέας Περσίδης, ο Business Intelligence & Automation Principal Engineer του Ομίλου ΟΤΕ, κ. Σπύρος Πολίτης, ο Καθηγητής στο Οικονομικό Πανεπιστήμιο Αθηνών και πολιτικός, κ. Χρήστος Ταραντίλης κ.ά. Η ημερίδα πραγματοποιείται με την ευγενική χορηγία της Cosmote, της Eurobank και της Microsoft Hellas και με την υποστήριξη της KPMG, του Πανεπιστημίου Δυτικής Αττικής, του Τμήματος Πληροφορικής του Αριστοτελείου Πανεπιστημίου Θεσσαλονίκης, του Τμήματος Πληροφορικής και Επικοινωνιών του Εθνικού και Καποδιστριακού Πανεπιστημίου Αθηνών, της Πανελλήνιας Παιδαγωγικής Εταιρείας Δευτεροβάθμιας Εκπαίδευσης, της Ελληνικής Εταιρείας Τεχνητής Νοημοσύνης και της Ελληνικής Μαθηματικής Εταιρείας. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/209258/ekpaideytiria-doyka-hmerida-gia-tin-texniti-noimosyni
tech,www.cnn.gr,Με φορητούς υπολογιστές αλλά και νέο foldable smartphone «απαντά» η Huawei,"18:50 Τετάρτη, 26 Φεβρουαρίου 2020",,"Τη γκάμα των προϊόντων που διαθέτει στην ελληνική αγορά ξεκινά να επεκτείνει η  Huawei  με τον κινεζικό τεχνολογικό κολοσσό να επιδιώκει να διατηρήσει την ηγετική θέση του και στον τομέα των  smartphones  προωθώντας  εναλλακτικές   λύσεις  όσον αφορά το ζήτημα που υπάρχει με την ενσωμάτωση των υπηρεσιών της  Google . Η επέκταση της γκάμας ξεκινά με τους φορητούς υπολογιστές, μία κατηγορία όπου η Huawei κινείται εδώ και αρκετά χρόνια αλλά τις προτάσεις της δεν τις είχαμε δει στην Ελλάδα. Αυτό αλλάζει από την επόμενη εβδομάδα οπότε και θα αρχίσουν οι πωλήσεις των δύο νέων φορητών υπολογιστών της Huawei, των  MateBook D15 και D14 . Πρόκειται για δύο φορητούς υπολογιστές με ιδιαίτερα κομψό σχεδιασμό και ισχυρά τεχνικά χαρακτηριστικά για την κατηγορία στην οποία απευθύνονται. Και τα δύο μοντέλα προσφέρουν full view οθόνη αλλά και ενδιαφέρουσες νέες δυνατότητες, όπως η λειτουργία  Huawei Share Multi-screen Collaboration  η οποία επιτρέπει τη συνδεσιμότητα μεταξύ του laptop και του smartphone με ένα άγγιγμα. Σημαντικό  ατού είναι και η τιμή τους.  Το MateBook D15 με οθόνη 15 ιντσών θα έχει τιμή πώλησης τα  699 ευρώ , ενώ το MateBook D14 με οθόνη 14 ιντσών θα είναι στα  699 ευρώ . Οι προπαραγγελίες έχουν ήδη ξεκινήσει και θα πρέπει να επισημανθεί πως η Huawei δείχνει αποφασισμένη για δυναμικό μπάσιμο, δεδομένου ότι οι πρώτοι που θα σπεύσουν να προπαραγγείλουν κάποιο από τα δύο μοντέλα πρόκειται να πάρουν ως δώρο το Nova 5T, ένα smartphone με σύστημα πενταπλής κάμερας. Η Huawei σκοπεύει πάντως να φέρει μέσα στους επόμενους μήνες και άλλα μοντέλα φορητών υπολογιστών. Από αυτά, ξεχωρίζει το MateBook X Pro, το οποίο ανακοινώθηκε στις αρχές της εβδομάδας. Πρόκειται για έναν εντυπωσιακά λεπτό και ελαφρύ φορητό υπολογιστή με οθόνη 13,9 ιντσών και κορυφαία τεχνικά χαρακτηριστικά. Στην Ευρώπη, η τιμή του MateBook X Pro ξεκινά από τα 1499 ευρώ, ενώ για την Ελλάδα δεν έχει διευκρινιστεί ποια θα είναι τα επίπεδα στα οποία θα κινηθεί. Παράλληλα, η Huawei επιδιώκει να παραμείνει εξαιρετικά ισχυρή και στον τομέα των smartphones. Ο κινεζικός κολοσσός ανακοίνωσε τη Δευτέρα το δεύτερο smartphone του με αναδιπλούμενη (foldable) οθόνη, ονόματι Huawei Mate Xs. Η συσκευή διαθέτει δύο οθόνες, μία 6,6 ιντσών και μία 6,38 ιντσών και όταν ανοίγει μετατρέπεται ουσιαστικά σε ένα tablet 8 ιντσών με εξαιρετικά ενδιαφέρουσες δυνατότητες και λειτουργίες. Το ενδιαφέρον είναι πως το  Mate Xs  πρόκειται να έρθει και στη χώρα μας εντός των επόμενων εβδομάδων με την τιμή πάντως να είναι σε σχετικά υψηλά επίπεδα, καθώς στην Ευρώπη θα είναι στα  2499 ευρώ. Μία άλλη ενδιαφέρουσα παράμετρος για το Mate Xs, το οποίο χρησιμοποιεί ως λειτουργικό σύστημα το Android, είναι πως δεν θα έχει προεγκατεστημένες τις εφαρμογές της Google λόγω της απαγόρευσης που υπάρχει από την αμερικανική κυβέρνηση. Προκειμένου να αντιμετωπίσει το ζήτημα, ο κινεζικός κολοσσός έχει αναπτύξει το δικό της οικοσύστημα και υπηρεσίες, οι οποίες ονομάζονται Huawei Mobile Services (HMS). Το Mate Xs έρχεται με το AppGallery, το οποίο είναι το «κατάστημα» εφαρμογών της Huawei και στο οποίο, σύμφωνα με τα στελέχη της εταιρείας, υπάρχουν ήδη εκδόσεις της μεγάλης πλειοψηφίας των δημοφιλέστερων εφαρμογών παγκοσμίως. Η Huawei έχει προχωρήσει σε μία τεράστια επένδυση, ύψους 1 δισ. δολαρίων, προκειμένου να δημιουργηθούν εκδόσεις για το δικό της «οικοσύστημα» και η ανταπόκριση δείχνει να κινείται σε αρκετά καλά επίπεδα. Όσον αφορά στην Ελλάδα, σύμφωνα με τα στελέχη του ελληνικού γραφείου, έχουν ήδη δημιουργηθεί εκδόσεις για τις 34 από τις 76 πιο δημοφιλείς εφαρμογές και σε αυτές περιλαμβάνονται apps από εταιρείες όπως τράπεζες και αεροπορικές εταιρείες. Με το  AppGallery  θα έρθει εντός των επόμενων μηνών και το Huawei MediaPad Pro, το νέο κορυφαίο tablet της Huawei, το οποίο δίνει έμφαση στην παραγωγικότητα των χρηστών και διαθέτει μία εντυπωσιακή οθόνη 10,8 ιντσών, ενώ προσφέρει κορυφαίες επιδόσεις καθώς ενσωματώνει τον επεξεργαστή Kirin 990 της κινεζικής εταιρείας. Στην Ευρώπη, η τιμή του νέου  tablet  της Huawei θα ξεκινά από τα  599 ευρώ. Πέραν των παραπάνω, η Huawei πρόκειται να φέρει στην ελληνική αγορά και άλλα προϊόντα όπως είναι, για παράδειγμα, το  AX3 router,  το οποίο, σύμφωνα με την κινεζική εταιρεία, προσφέρει ταχύτητες διακίνησης δεδομένων σε ένα ασύρματο δίκτυο που φθάνουν στα  2400 Mbps.  Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/209087/me-foritoys-ypologistes-alla-kai-neo-foldable-smartphone-apanta-i-huawei
tech,www.cnn.gr,"Κορωνοϊός: Amazon, Microsoft, Google και Facebook προτρέπουν για εργασία από το σπίτι","11:18 Παρασκευή, 06 Μαρτίου 2020","Newsroom, CNN Greece","Οι εταιρείες  Amazon ,  Microsoft ,  Google   και  Facebook   συνιστούν πλέον στους εργαζόμενούς τους στην πολιτεία Ουάσινγκτον των ΗΠΑ  να εργάζονται από το σπίτι , αν αυτό είναι δυνατό, καθώς περισσότεροι από 180 άνθρωποι έχουν μολυνθεί από τον  νέο κορωνοϊό  στη χώρα. Από τους  12 νεκρούς που έχουν καταγραφεί στις  ΗΠΑ  λόγω της ασθένειας Covid-19, οι 11 ήταν στην πολιτεία Ουάσινγκτον και ένας στην Καλιφόρνια, η οποία κήρυξε κατάσταση έκτακτης ανάγκης. «Συνιστούμε στους εργαζόμενούς μας που μπορούν να εργάζονται από το σπίτι τους να το κάνουν ως τις  25 Μαρτίου », ανέφερε ο Κερτ ΝτελΜπίνι εκτελεστικός αντιπρόεδρος της Microsoft σε ανακοίνωσή του την Τετάρτη. «Τα μέτρα αυτά θα εγγυηθούν την ασφάλειά μας και θα καταστήσουν επίσης τα γραφεία μας πιο ασφαλή για όσους πρέπει να βρίσκονται εκεί». Η εταιρεία έχει την έδρα της στο  Ρίτσμοντ , προάστιο του Σιάτλ. Η  Amazon  που διαθέτει  περισσότερους από   50.000 εργαζόμενους  στο Σιάτλ και την πόλη Μπέλβιου έκανε τις ίδιες συστάσεις προς τους εργαζόμενούς τους «μέχρι το τέλος του μήνα», επεσήμανε εκπρόσωπος της κολοσσού του διαδικτυακού εμπορίου. Η  Google  επίσης κάλεσε τους εργαζόμενούς της στην πολιτεία Ουάσινγκτον να εργάζονται από το σπίτι τους. Στο Σαν Φρανσίσκο η  Lyft , μια πλατφόρμα παροχής υπηρεσιών μεταφοράς προσώπων, ζήτησε την Πέμπτη από τους υπαλλήλους της να επιστρέψουν στα σπίτια τους αφού ενημερώθηκε ότι ένας εξ αυτών είχε έρθει σε επαφή με ένα πρόσωπο που είχε μολυνθεί από τον νέο κορωνοϊό.  7 Photos: 7 Photos: 7 Photos: 7 Photos: 7 Photos: 7 Photos: 7 Photos: Ο εν λόγω υπάλληλος  δεν παρουσιάζει συμπτώματα , όμως «ενεργούμε βάσει των συστάσεων του CDC (Κέντρου Ελέγχου και Πρόληψης Ασθενειών) και για προληπτικούς λόγους ζητάμε από τους εργαζόμενούς μας στο Σαν Φρανσίσκο να εργαστούν από το σπίτι τους για το υπόλοιπο της εβδομάδας», ανακοίνωσε η εταιρεία. Την Κυριακή το  Twitter  (με έδρα το Σαν Φρανσίσκο) επίσης ανακοίνωσε ότι «λαμβάνει τις μέγιστες προφυλάξεις» και για τον λόγο αυτό «συνιστά σε όλους τους εργαζόμενούς της σε όλο τον κόσμο να εργάζονται από το σπίτι τους, αν μπορούν». Διαβάστε επίσης Κορωνοϊός: Η Amazon απειλεί να αναστείλει τις δραστηριότητές της στη Γαλλία Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/210187/koronoios-amazon-microsoft-google-kai-facebook-protrepoyn-gia-ergasia-apo-to-spiti
tech,www.cnn.gr,Κορωνοϊός: Twitter και Google λαμβάνουν έκτακτα μέτρα,"18:10 Τρίτη, 03 Μαρτίου 2020","Newsroom, CNN Greece","Μέτρα κατά της εξάπλωσης του κορωνοϊού λαμβάνουν οι κολοσσοί των νέων τεχνολογιών Twitter  και Google , που ζητούν από τους υπαλλήλους τους να εργαστούν από το σπίτι. Τζένιφερ Κρίστι «Σκοπός μας είναι να μειώσουμε τους κινδύνους εξάπλωσης της επιδημίας του  Covid -19  σε εμάς και στο περιβάλλον μας», πρόσθεσε. Ο ιστότοπος κοινωνικής δικτύωσης διευκρίνισε πως οι υπάλληλοι των γραφείων του στη  Νότια Κορέα, στο Χονγκ Κονγκ και στην Ιαπωνία θα έχουν την υποχρέωση να εργαστούν από το σπίτι , λόγω τοπικών μέτρων ασφαλείας. Από την πλευρά της, η  Google  ζήτησε σήμερα προληπτικά από τους υπαλλήλους της ευρωπαϊκής έδρας της στο Δουβλίνο να εργαστούν από το σπίτι επειδή ένας από αυτούς παρουσίασε  συμπτώματα γρίπης . Θα πρέπει, ωστόσο, να επιστρέψουν στα γραφεία τους από αύριο Τετάρτη. «Εξακολουθούμε να λαμβάνουμε προληπτικά μέτρα προκειμένου να προστατεύσουμε την υγεία και την ασφάλεια του προσωπικού μας», ανέφερε σε μια ανακοίνωση εκπρόσωπος της Google. Εξάλλου, οι  δύο εταιρίες ακύρωσαν ή ανέβαλαν διασκέψεις  που επρόκειτο να διεξαχθούν στις Ηνωμένες Πολιτείες. Η επιδημία του κορωνοϊού έχει μολύνει περισσότερους από  92.000 ανθρώπους στον κόσμο  και έχει προκαλέσει  3.127 θανάτους , σύμφωνα με καταμέτρηση του Γαλλικού Πρακτορείου την οποία συνέθεσε από επίσημες πηγές σήμερα στις 13:00 ώρα Ελλάδας. Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/209813/koronoios-twitter-kai-google-lamvanoyn-ektakta-metra
tech,www.cnn.gr,"Κορωνοϊός: Μετά τις Google - Twitter, δραστικά μέτρα και από την  Microsoft","23:28 Πέμπτη, 05 Μαρτίου 2020","Newsroom, CNN Greece","Μέτρα κατά της εξάπλωσης του  κορωνοϊού   έλαβε η  Microsoft   καθώς οι εργαζόμενοί της στο Σιάτλ των ΗΠΑ, θα δουλεύουν από το σπίτι μέχρι και τις 25 Μαρτίου. Η νέα οδηγία που εκδόθηκε την Τετάρτη από τον εκτελεστικό αντιπρόεδρο της Microsoft Kurt DelBene, περιλαμβάνει όλους τους εργαζομένους. Η Microsoft συνιστά επίσης τον κόσμο να αναβάλλει τα ταξίδια του στις σχολές της εταιρείας στο Σιάτλ και στο εταιρείας «εκτός και εάν είναι απολύτως απαραίτητα». Μέτρα κατά της εξάπλωσης του κορωνοϊού έλαβαν και Twitter  και Google , που ζητώντας από τους υπαλλήλους τους να εργαστούν από το σπίτι. Τζένιφερ Κρίστι  «Σκοπός μας είναι να μειώσουμε τους κινδύνους εξάπλωσης της επιδημίας του  Covid -19  σε εμάς και στο περιβάλλον μας», πρόσθεσε. Ο ιστότοπος κοινωνικής δικτύωσης διευκρίνισε πως οι υπάλληλοι των γραφείων του στη  Νότια Κορέα, στο Χονγκ Κονγκ και στην Ιαπωνία θα έχουν την υποχρέωση να εργαστούν από το σπίτι , λόγω τοπικών μέτρων ασφαλείας. Από την πλευρά της, η  Google  ζήτησε προληπτικά από τους υπαλλήλους της ευρωπαϊκής έδρας της στο Δουβλίνο να εργαστούν από το σπίτι επειδή ένας από αυτούς παρουσίασε  συμπτώματα γρίπης . Θα πρέπει, ωστόσο, να επιστρέψουν στα γραφεία τους από αύριο Τετάρτη. «Εξακολουθούμε να λαμβάνουμε προληπτικά μέτρα προκειμένου να προστατεύσουμε την υγεία και την ασφάλεια του προσωπικού μας», ανέφερε σε μια ανακοίνωση εκπρόσωπος της Google. Σημειώνεται πως στις  Ηνωμένες Πολιτείες  τα  κρούσματα  έχουν φτάσει τα  209  ενώ οι  νεκροί  ανέρχονται στους  11. Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/210154/koronoios-meta-tis-google-twitter-drastika-metra-kai-apo-tin-microsoft
tech,www.cnn.gr,Ύποπτη αύξηση των κυβερνοεπιθέσεων σε sites του ελληνικού Δημοσίου το 2020,"17:32 Κυριακή, 08 Μαρτίου 2020",,"Ασυνήθιστα  μεγάλη αύξηση του αριθμού των  κυβερνοεπιθέσεων  σε ελληνικές ιστοσελίδες , κυρίως οργανισμών του ευρύτερου δημοσίου τομέα, παρατηρείται από τις αρχές του 2020, γεγονός που έχει σημάνει  συναγερμό  στους αρμόδιους φορείς και όσους ασχολούνται με το χώρο της κυβερνοασφάλειας στη χώρα μας. Σύμφωνα με πηγές του υπουργού Ψηφιακής Διακυβέρνησης, στις αρμοδιότητες του οποίου περιλαμβάνεται και ο τομέας της κυβερνοασφάλειας, το κύμα των κυβερνοεπιθέσεων έχει αντιμετωπιστεί μέχρι τώρα με μεγάλη επιτυχία και έχουν ληφθεί όλα τα  απαραίτητα μέτρα.  Αυτός είναι και ο λόγος που οι επιθέσεις δεν έχουν γίνει γνωστές, καθώς όπως λένε χαρακτηριστικά και στελέχη με εμπειρία στην κυβερνοασφαλεια «καταλαβαίνεις πως κάτι δεν πάει καλά στο αυτοκίνητό σου όταν η μηχανή κάνει έναν παράξενο θόρυβο. Κατ' αναλογία λοιπόν η μηχανή δουλεύει κανονικά και χωρίς προβλήματα». Μόνη  εξαίρεση  ήταν το συμβάν της 17  Ιανουαρίου, όταν οι ιστοσελίδες της Βουλής, των υπουργείων Εξωτερικών και Οικονομικών, του Χρηματιστηρίου Αθηνών και της ΕΥΠ δέχτηκαν  μαζική κυβερνοεπίθεση . Η συγκεκριμένη «επίθεση» όπου χρησιμοποιήθηκε η μέθοδος της αποκαλούμενης «άρνησης εξυπηρέτησης» (DDoS attack) με τις ιστοσελίδες να δέχονται τεχνητά μεγάλο αριθμό επισκέψεων με αποτέλεσμα να μην μπορούν να ανταποκριθούν, είχε αντιμετωπιστεί μέσα σε διάστημα 1,5 ώρας, όπως είχε αναφέρει πρόσφατα και ο αρμόδιος Γενικός Γραμματέας Τηλεπικοινωνιών & Ταχυδρομείων, Αντώνης Τζωρτζακάκης. Οι κυβερνοεπιθέσεις εκτός από οργανισμούς του Δημοσίου δείχνουν να αφορούν και  εταιρείες του ιδιωτικού τομέα  που διαχειρίζονται κρίσιμης σημασίας υποδομές. Ένας λόγος της επιτυχούς αντιμετώπισης θεωρείται πως είναι και η εξαιρετική συνεργασία που υπάρχει μεταξύ των αρμόδιων φορέων του ελληνικού Δημοσίου, στους οποίους περιλαμβάνεται η  νεοδημιουργηθείσα Εθνική Αρχή Κυβερνοασφάλειας  αλλά και τα αντίστοιχα τμήματα του υπουργείου Εθνικής Άμυνας και της ΕΥΠ. Όσον αφορά την ταυτότητα των «επιτιθέμενων», είναι αρκετά δύσκολο να διευκρινιστεί. Στην επίθεση της 17 Ιανουαρίου, τουρκικές ομάδες χάκερ φέρεται να ανέλαβαν την ευθύνη αλλά και αυτό δεν έγινε δυνατό να ταυτοποιηθεί. Το γεγονός πάντως ότι η αύξηση των κυβερνοεπιθέσεων  συμπίπτει χρονικά με την ενίσχυση της έντασης στις σχέσεις Ελλάδας – Τουρκίας  είναι κάτι που δεν έχει περάσει απαρατήρητο. Αξίζει να σημειωθεί ότι οι κυβερνοεπιθέσεις δείχνουν να έχουν ως στόχο τη διακοπή λειτουργίας των ιστοσελίδων. Γεγονός που προκάλεσε ανησυχία ότι μπορεί να αποτελούν «αντιπερισπασμό» προκειμένου να μη γίνει αντιληπτή άλλη κυβερνοεπίθεση που θα είχε ως στόχο τις βάσεις δεδομένων των δημόσιων οργανισμών ή εταιρειών που διαχειρίζονται κρίσιμες υποδομές. Μέχρι στιγμής, πάντως, οι έλεγχοι που γίνονται έχουν δείξει ότι  δεν υπάρχει κάποια διαρροή δεδομένων. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/210438/ypopti-ayxisi-ton-kyvernoepitheseon-se-sites-toy-ellinikoy-dimosioy-to-2020
tech,www.cnn.gr,Η HONOR συνεχίζει να στηρίζει την αγορά με super προσφορές σε smartphones και wearables!,"15:53 Δευτέρα, 09 Μαρτίου 2020","Newsroom, CNN Greece","Η HONOR, το μεγάλο νεανικό brand συνεχίζει και τον Μάρτιο με τις πιο value for money προσφορές σε όλα τα αγαπημένα προϊόντα: Από 9/3μέχρι 31/3 μπορείς να επιλέξεις όλα τα κορυφαία προϊόντα της HONOR στις καλύτερες τιμές: 549€,  499  E υρώ HONOR  20 409€ 369  Ευρώ HONOR  9 X 269€ 229 Ευρώ! HONOR  20  Lite  (128 GB ) από 269€, στα 209 Ευρώ! HONOR 10 Lite (64 GB)  229€ 179 Ευρώ HONOR  8 A 159€ 139 Ευρώ HONOR  8 S 139€ 109 Ευρώ HONOR  7 S 119€ 99 Ευρώ! Και για ‘σένα που σκέφτεσαι να ξεκινήσεις τα sport και θέλεις το καλύτερο Band της αγοράς, τότε το HONOR Band 5 είναι το απόλυτο fitness & lifestyle wearable που περιμένει να γίνει δικό σου από  49,90€,  με μόλις  39,90  Ευρώ! Το καλύτερο στο κρατάμε για το τέλος... Το HONOR Magic Watch 2, το κορυφαίο smart watch με 14 ημέρες διάρκειας ζωής μπαταρία, 15 διαφορετικά είδη προπόνησης και built-in μικρόφωνο & ακουστικό, είναι διαθέσιμο μόλις στα  199 Ευρώ,  σε δύο χρώματα, μάυρο και καφέ. Ο Μάρτιος φέτος είναι ξεκάθαρα HONOR! Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/210553/h-honor-synexizei-na-stirizei-tin-agora-me-super-prosfores-se-smartphones-kai-wearables
tech,www.cnn.gr,Cosmote: Eπέλεξε Ericsson για το 5G δίκτυο πρόσβασης,"15:42 Τρίτη, 24 Μαρτίου 2020",,"Τη συνεργασία της με τη σουηδική  Ericsson , έναν από τους μεγαλύτερους κατασκευαστές τηλεπικοινωνιακού εξοπλισμού παγκοσμίως, όσον αφορά τις κεραίες και τους σταθμούς βάσης που θα χρησιμοποιήσει στο δίκτυο κινητής τηλεφωνίας  5ηςγενιάς (5G),  το οποίο πρόκειται σύντομα να ξεκινά να αναπτύσσει, ανακοίνωσε η  Cosmote . εκσυγχρονισμό κινητής εξοπλισμό  5G Σύμφωνα με την  Cosmote , η ανάπτυξη του 5G δικτύου της θα υπολοιηθεί σε συνάρτηση με τη δημοπρασία του φάσματος συχνοτήτων που απαιτείται, και η οποία προγραμματίζεται από την  Εθνική Επιτροπή Τηλεπικοινωνιών και Ταχυδρομείων  (ΕΕΤΤ) για το δ’ τρίμηνο του 2020. Κάτι που πρακτικά σημαίνει -και αναφέρεται και στην ανακοίνωση- ότι η εμπορική διάθεση υπηρεσιών 5G θα ξεκινήσει από την Cosmote εντός του 2021. Παράλληλα, η Cosmote προγραμματίζει να σταματήσει την παροχή υπηρεσιών 3G μετά το τέλος του 2021, έτσι ώστε να χρησιμοποιήσει τους διαθέσιμους πόρους του φάσματος σε πιο προηγμένες τεχνολογίες (4G/4G+/5G). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/212563/cosmote-epelexe-ericsson-gia-to-5g-diktyo-prosvasis
tech,www.cnn.gr,Κορωνοϊός: Η Apple καλεί τους υπαλλήλους της να εργάζονται από το σπίτι,"00:07 Σάββατο, 07 Μαρτίου 2020","Newsroom, CNN Greece","Η εταιρεία  Apple  ζήτησε σήμερα από τους εργαζομένους  της στην έδρα της στη  Σίλικον Βάλεϊ   να εργάζονται στο εξής από το σπίτι τους , εφόσον αυτό είναι εφικτό, για «προληπτικούς λόγους» λόγω του  νέου κορωνοϊού , επιβεβαίωσε ένας εκπρόσωπός της μιλώντας στο πρακτορείο Reuters. Οι αρχές της κομητείας Σάντα Κλάρα, όπου βρίσκεται το Apple Park που  απασχολεί 12.000 ανθρώπους , είχαν ζητήσει από τις μεγάλες εταιρείες να εξετάσουν την πιθανότητα της τηλεεργασίας και να βρουν άλλους τρόπους ώστε  να μην έρχονται σε στενή επαφή οι εργαζόμενοι μεταξύ τους . Στις  ΗΠΑ   οι  θάνατοι λόγω κορωνοϊού  ανέρχονται πλέον στους  15 , ενώ μέχρι την Πέμπτη στη Σάντα Κλάρα είχαν εντοπιστεί 20 επιβεβαιωμένα κρούσματα του  Covid-19 . Η Apple ζήτησε και από τους υπαλλήλους της στην περιοχή του Σιάτλ να εργάζονται από το σπίτι τους. Στην Καλιφόρνια, τα καταστήματα λιανικής στη Σάντα Κλάρα παραμένουν ανοιχτά.Τον περασμένο μήνα η εταιρεία είχε προειδοποιήσει ότι μπορεί να παρουσιαστούν  ελλείψεις στα iPhone   λόγω της επιδημίας του Covid-19 στην Κίνα.  9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: Οι εταιρείες Amazon , Microsoft , Google  και Facebook  έχουν επίσης ζητήσει από τους εργαζόμενούς τους στην Ουάσινγκτον των ΗΠΑ να εργάζονται από το σπίτι -αν αυτό είναι δυνατό- καθώς περισσότεροι από 180 άνθρωποι έχουν μολυνθεί από τον νέο κορωνοϊό στη χώρα. 25 Μαρτίου «Τα μέτρα αυτά θα εγγυηθούν την ασφάλειά μας και θα καταστήσουν επίσης τα γραφεία μας πιο ασφαλή για όσους πρέπει να βρίσκονται εκεί». Η εταιρεία έχει την έδρα της στο  Ρίτσμοντ , προάστιο του Σιάτλ. Η  Amazon  που διαθέτει  περισσότερους από   50.000 εργαζόμενους  στο Σιάτλ και την πόλη Μπέλβιου έκανε τις ίδιες συστάσεις προς τους εργαζόμενούς τους «μέχρι το τέλος του μήνα», επεσήμανε εκπρόσωπος της κολοσσού του διαδικτυακού εμπορίου. Η  Google  επίσης κάλεσε τους εργαζόμενούς της στην πολιτεία Ουάσινγκτον να εργάζονται από το σπίτι τους. Στο Σαν Φρανσίσκο η  Lyft , μια πλατφόρμα παροχής υπηρεσιών μεταφοράς προσώπων, ζήτησε την Πέμπτη από τους υπαλλήλους της να επιστρέψουν στα σπίτια τους αφού ενημερώθηκε ότι ένας εξ αυτών είχε έρθει σε επαφή με ένα πρόσωπο που είχε μολυνθεί από τον νέο κορωνοϊό.  7 Photos: 7 Photos: 7 Photos: 7 Photos: 7 Photos: 7 Photos: 7 Photos: Ο εν λόγω υπάλληλος  δεν παρουσιάζει συμπτώματα , όμως «ενεργούμε βάσει των συστάσεων του CDC (Κέντρου Ελέγχου και Πρόληψης Ασθενειών) και για προληπτικούς λόγους ζητάμε από τους εργαζόμενούς μας στο Σαν Φρανσίσκο να εργαστούν από το σπίτι τους για το υπόλοιπο της εβδομάδας», ανακοίνωσε η εταιρεία. Την Κυριακή το  Twitter  (με έδρα το  Σαν Φρανσίσκο ) επίσης ανακοίνωσε ότι «λαμβάνει τις μέγιστες προφυλάξεις» και για τον λόγο αυτό «συνιστά σε όλους τους εργαζόμενούς της σε όλο τον κόσμο να εργάζονται από το σπίτι τους, αν μπορούν». Διαβάστε επίσης Κορωνοϊός: Η Amazon απειλεί να αναστείλει τις δραστηριότητές της στη Γαλλία Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/210302/koronoios-h-apple-kalei-toys-ypalliloys-tis-na-ergazontai-apo-to-spiti
tech,www.cnn.gr,Κορωνοϊός: Ελαφρά πτώση στη μέση ταχύτητα του Διαδικτύου,"18:50 Τρίτη, 24 Μαρτίου 2020",,"Μία  μικρή μείωση στη μέση ταχύτητα  όσον αφορά τη λήψη και αποστολή δεδομένων στις ευρυζωνικές συνδέσεις στη χώρα μας παρατηρείται τις τελευταίες εβδομάδες, μία εξέλιξη που θεωρείται μάλλον φυσιολογική και αναμενόμενη λόγω της αυξημένης χρήσης του  Διαδικτύου . Ookla CNN Greece www.speedtest.net Σύμφωνα με τα στοιχεία της Ookla, την περασμένη εβδομάδα (16-22/3) η  μέση ταχύτητα λήψης δεδομένων  μέσω σταθερών ευρυζωνικών συνδέσεων στην Ελλάδα διαμορφώθηκε στα 24,55 Mbps, ελαφρά μειωμένη σε σχέση με τα 25,92 Mbps της αμέσως προηγούμενης (9-15/3), ενώ την πρώτη εβδομάδα του Μαρτίου ήταν στα 27,01 Mbps. Τον Φεβρουάριο, η μέση ταχύτητα λήψης δεδομένων κινήθηκε μεταξύ 26,59 Mbps και 27,24 Mbps. Αντίστοιχη είναι η κατάσταση και όσον αφορά τη  μέση ταχύτητα αποστολής δεδομένων  μέσω σταθερών ευρυζωνικών συνδέσεων, η οποία την περασμένη εβδομάδα ήταν στα 5,08 Mbps έναντι 5,84 Mbps και 6,07 Mbps τις δύο πρώτες εβδομάδες του Μαρτίου. Τον Φεβρουάριο, η μέση ταχύτητα αποστολής δεδομένων κινήθηκε μεταξύ 5,79 Mbps και 6,28 Mbps. Όσον αφορά τα  δίκτυα κινητής , ουσιαστικά μόνο την περασμένη εβδομάδα υπήρξε κάποια πτώση. Συγκεκριμένα, όσον αφορά την  ταχύτητα λήψης δεδομένων  μέσω των δικτύων κινητής τηλεφωνίας στην Ελλάδα, η μέση τιμή της ήταν στα 33,71 Mbps στην εβδομάδα 16-22/3, ενώ την αμέσως προηγούμενη (9-15/3) ήταν στα 38,77 Mbps και την πρώτη εβδομάδα του Μαρτίου στα 39,28 Mbps. Τον Φεβρουάριο, κινήθηκε μεταξύ 41,88 Mbps και 36,42 Mbps. Η μέση  ταχύτητα αποστολής δεδομένων  μέσω δικτύων κινητής τηλεφωνίας ήταν την περασμένη εβδομάδα στα 11,82 Mbps από 13 Mbps και 13,52 Mbps τις δύο πρώτες εβδομάδες του Μαρτίου. Τον Φεβρουάριο, η μέση ταχύτητα αποστολής δεδομένων μέσω των δικτύων κινητής κινήθηκε μεταξύ 14,07 Mbps και 13,5 Mbps. Σημειωτέον πως αντίστοιχη είναι η κατάσταση και στην  υπόλοιπη Ευρώπη  όπου επίσης και εκεί η μέση ταχύτητα σύνδεσης, ιδίως στις σταθερές συνδέσεις, παρουσιάζει μία ελαφρά πτώση. Αυτό θεωρείται φυσιολογικό λόγω της αυξημένης χρήσης και του φόρτου των δικτύων και δεν φαίνεται να προκαλεί ιδιαίτερη ανησυχία στους τεχνικούς. Από την άλλη πλευρά, οι τηλεπικοινωνιακοί πάροχοι είναι σε επιφυλακή και δεν είναι τυχαίο ότι εξέφρασαν την ικανοποίηση τους για την κίνηση της ΕΕ να ζητήσει από τις  εταιρείες video streaming  (Netflix, YouTube, Amazon Prime Video κ.ά) να «ρίξουν» την ανάλυση εικόνας και άρα τον ρυθμό μετάδοσης του περιεχομένου τους, προκειμένου να περιοριστεί η επιβάρυνση που υπάρχει από την αυξημένη χρήση αυτών των υπηρεσιών σε ολόκληρη την Ευρώπη, καθώς οι πολίτες παραμένουν στα σπίτια τους. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/212602/koronoios-elafra-ptosi-sti-mesi-taxytita-toy-diadiktyoy
tech,www.cnn.gr,Windows 10: H NSA αποκάλυψε ότι βρήκε σοβαρό κενό ασφαλείας στο λειτουργικό ,"08:57 Τετάρτη, 15 Ιανουαρίου 2020","Newsroom, CNN Greece","Σε μια πρωτοφανή για μυστική υπηρεσία κίνηση που μάλλον δεν έχει προηγούμενο, η  Εθνική Υπηρεσία Ασφαλείας  ( NSA ) των ΗΠΑ αποκάλυψε δημοσίως ότι βρήκε ένα σοβαρό  κενό ασφαλείας  στο λειτουργικό σύστημα  Windows 10  της  Microsoft , το οποίο θα μπορούσαν να εκμεταλλευθούν οι  χάκερ  ή άλλοι κακόβουλοι παράγοντες. Κανονικά θα περίμενε κανείς -μετά και τις αποκαλύψεις του  Έντουαρντ   Σνόουντεν - η NSA να αποσιωπήσει την «κερκόπορτα» και να την αξιοποιήσει δεόντως προς ίδιον όφελος. 'Αλλωστε, η ίδια έχει στο παρελθόν κατηγορηθεί ότι έχει εκμεταλλευθεί διάφορες « τρύπες » στα προϊόντα της Microsoft για να « χακάρει » υπολογιστές-στόχους, χωρίς ποτέ να ενημερώσει την εταιρεία. Και δυστυχώς αργότερα μερικά από αυτά τα « εργαλεία »  κυβερνοκατασκοπείας  έπεσαν και σε χέρια κανονικών χάκερ.   Ήδη η Microsoft έσπευσε να κυκλοφορήσει ευρέως ένα «μπάλωμα» για το πρόβλημα, ενώ νωρίτερα είχε στείλει την αναβάθμιση ασφαλείας στον αμερικανικό στρατό και σε άλλους «ευαίσθητους» χρήστες με διαβάθμιση. Η NSA αποκάλυψε το κενό ασφαλείας στη διάρκεια  συνέντευξης   τύπου , χωρίς πάντως να διευκρινίσει πόσο καιρό γνώριζε περί αυτού, προτού το αποκαλύψει στην Microsoft. Η Υπηρεσία υποστήριξε ότι και στο παρελθόν είχε προειδοποιήσει εταιρείες για ανάλογα προβλήματα, αλλά με διακριτικό τρόπο.   Το πρόβλημα, που επηρεάζει επίσης τα  Windows   Server   2016  και 2019, αλλά όχι παλαιότερες εκδόσεις των Windows, υπάρχει στο πρόγραμμα crypt32.dll των Windows 10, το οποίο επιτρέπει σε προγραμματιστές να έχουν πρόσβαση σε διάφορες λειτουργίες, όπως τα ψηφιακά πιστοποιητικά που χρησιμοποιούνται για την πιστοποίηση των προγραμμάτων λογισμικού. Θεωρητικά, το κενό ασφαλείας επιτρέπει σε ένα χάκερ να καμουφλάρει κακόβουλο λογισμικό ως νόμιμο και αξιόπιστο.   Η διευθύντρια κυβερνοασφάλειας της NSA  Αν Νιουμπέργκερ  δήλωσε ότι η μυστική υπηρεσία αποφάσισε να γνωστοποιήσει την εμπλοκή της στο ζήτημα μετά από αίτημα της Microsoft, σύμφωνα με το BBC και το πρακτορείο Reuters. Μέχρι στιγμής, σύμφωνα με την NSA και τη Microsoft, δεν υπάρχουν ενδείξεις ότι κάποιος χάκερ έχει εκμεταλλευθεί το κενό ασφαλείας (για την ίδια την NSA, κανείς ποτέ δεν  μπορεί  να είναι  βέβαιος …).    Όπως δήλωσε στους « Financial Times » ο Κρις Μοράλες, επικεφαλής αναλυτής της εταιρείας κυβερνοασφάλειας Vectra, «μπορεί κάλλιστα η NSA να έχει ήδη άλλες μεθόδους παραβίασης ενός συστήματος Windows, οπότε απλούστατα δεν χρειαζόταν το νέο κενό ασφαλείας».  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/204065/windows-10-h-nsa-apokalypse-oti-vrike-sovaro-keno-asfaleias-sto-leitoyrgiko
tech,www.cnn.gr,Ο φόβος για τα προσωπικά δεδομένα αλλάζει τις συνήθειες στο Διαδίκτυο,"19:17 Τρίτη, 14 Ιανουαρίου 2020",,"Η ανησυχία για τα  προσωπικά δεδομένα   αλλά και η αίσθηση ότι εξαρτώνται σε πολύ μεγάλο βαθμό από τις ψηφιακές συσκευές τους οδηγεί όλο και περισσότερους χρήστες στην  απόφαση να αλλάξουν τις online συνήθειες τους  και  να περιορίσουν την καθημερινή χρήση των gadgets  τους. Αυτό τουλάχιστον υποστηρίζει πρόσφατη έρευνα της  Kaspersky , σύμφωνα με την οποία περισσότεροι από 4 στους 10 χρήστες σχεδιάζουν να αλλάξουν τον τρόπο χρήσης των ψηφιακών συσκευών τους μέσα στο 2020. Βασική αλλαγή είναι ο  περιορισμός της καθημερινής ενασχόλησης  με τις ψηφιακές συσκευές τους. Σύμφωνα με την Kaspersky, ένας βασικός λόγος είναι η ανησυχία που υπάρχει για τη χρήση των προσωπικών δεδομένων μας. Η ρωσική εταιρεία,  εκ των κορυφαίων παγκοσμίως σε θέματα  κυβερνοασφάλειας , εκτιμά ότι το 2019 οι κλοπές κωδικών πρόσβασης ήταν μέχρι και 60% περισσότερες σε σχέση με το 2018. Επιπλέον, οι καταχρήσεις στοιχείων σύνδεσης ήταν επίσης σε άνοδο, ενώ ταυτόχρονα εκείνες για online πορνό και ιστοσελίδες ενηλίκων αυξήθηκαν περισσότερο από 100%. Το αποτέλεσμα είναι πάνω από τους μισούς χρήστες του  Διαδικτύου   (56%) πιστεύουν ότι μια πλήρης ιδιωτικότητα στον σύγχρονο ψηφιακό κόσμο είναι αδύνατη. Επιπλέον, σε έναν στους τρεις (32,3%) έχει δημιουργηθεί μία  αβεβαιότητα για το πώς μπορούν να προστατεύσουν πλήρως την ιδιωτικότητα τους  στο διαδίκτυο. Με βάση τα παραπάνω δεδομένα μάλλον δεν αποτελεί έκπληξη ότι το 42,3% των περίπου 12 χιλιάδων συμμετεχόντων σε έρευνα του Kaspersky Consumer Lab σε 21 χώρες απάντησαν ότι στόχος τους για το 2020 είναι να προσπαθήσουν να βελτιώσουν την ψηφιακή καθημερινότητα τους. Τι σημαίνει αυτό σε πρακτικό επίπεδο; Ένα σημαντικό ποσοστό (29,1%) δήλωσε ότι θα επιδιώκει να μειώσει το χρόνο που περνά μπροστά στην οθόνη. Επίσης, το 18,3% σκοπεύει να σταματήσει να κοιμάται με το smartphone τους δίπλα στο μαξιλάρι τους σε μία διαδικασία ψηφιακής αποτοξίνωσης. Όσον αφορά τον τομέα της ασφάλειας, το ένα τέταρτο των ερωτηθέντων (25%) επέλεξε να δημιουργεί περισσότερα  αντίγραφα ασφαλείας  και να καθαρίζει την επιφάνεια εργασίας του σε τακτική βάση, ενώ το 11,2% θέλει να διαγράψει από το Facebook φίλους με τους οποίους δεν έχει συναντηθεί ποτέ από κοντά. Στοιχεία που, σύμφωνα με την Kaspersky, δείχνουν πως μία ανερχόμενη τάση για το 2020 είναι η επένδυση στη γνώση για τον κυβερνοχώρο. Για όσους θέλουν πάντως να προστατεύσουν δεδομένα και αρχεία, υπάρχουν ορισμένα απλά βήματα που μπορούν να κάνουν όπως είναι: ενημερώσεις κώδικα και ασφάλειας μοναδικό, σύνθετο κωδικό πρόσβασης ρυθμίσεις απορρήτου και ασφάλειας Have I Been Pawned Διαβάστε επίσης Ζαριφόπουλος στο CNN Greece: To gov.gr θα εμπλουτίζεται διαρκώς με νέες υπηρεσίες  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/204017/o-fovos-gia-ta-prosopika-dedomena-allazei-tis-synitheies-sto-diadiktyo
tech,www.cnn.gr,Έλληνας επιστήμονας δημιούργησε τον πρώτο ανιχνευτή νετρονίων «τσέπης»,"17:05 Πέμπτη, 16 Ιανουαρίου 2020","Newsroom, CNN Greece","Ένα νέο υλικό που ανοίγει τον δρόμο για τους πρώτους μικρούς και  φορητούς ανιχνευτές  νετρονίων  ανέπτυξαν ερευνητές στις  ΗΠΑ , με επικεφαλής τον Έλληνα καθηγητή Χημείας,  Μερκούρη Κανατζίδη . Οι ανιχνευτές θερμικών νετρονίων είναι  ζωτικοί για την ασφάλεια μίας χώρας , καθώς, μεταξύ άλλων, «διαβάζουν» λαθραία πυρηνικά υλικά, ενώ έχουν διάφορες άλλες εφαρμογές (ανίχνευση ακτινοβολιών, αστρονομία, φυσική πλάσματος, επιστήμη υλικών, κρυσταλλογραφία κ.ά.). Μέχρι τώρα -ξεκινώντας από τη δεκαετία του 1950- υπήρχαν δύο κατηγορίες τέτοιων συσκευών, που λειτουργούσαν είτε με  αέριο ήλιο  είτε με  φως . Όμως και οι δύο είναι πολύ μεγάλοι, μερικές φορές όσο ένας τοίχος. Οι ερευνητές του  Πανεπιστημίου Northwestern  του  Ιλινόις  και του Εθνικού Εργαστηρίου Argonne των ΗΠΑ, με επικεφαλής τον κ. Κανατζίδη, που έκαναν τη σχετική δημοσίευση στο  περιοδικό «Nature» , δημιούργησαν έναν τρίτου τύπου ανιχνευτή, έναν ημιαγωγό που μπορεί να απορροφήσει νετρόνια και να δημιουργήσει ηλεκτρικά σήματα εύκολα μετρήσιμα. Ο νέος μικρού μεγέθους ανιχνευτής (2D semiconductor 6LiInP2Se6) είναι σταθερός και άκρως αποτελεσματικός.  Μπορεί να ενσωματωθεί σε φορητές συσκευές  και να αξιοποιηθεί εύκολα από επιθεωρητές εν κινήσει σε διάφορα σημεία. «Ορισμένοι είχαν εδώ και καιρό φανταστεί ημιαγωγούς-ανιχνευτές νετρονίων. Η ιδέα υπήρχε, αλλά κανείς δεν είχε το σωστό υλικό για να την υλοποιήσει», δήλωσε ο κ. Κανατζίδης. Το υλικό που βρήκε ο Έλληνας ερευνητής συνδυάζει έναν ειδικό ισότοπο λιθίου-6 με άλλα υλικά (ίνδιο, φώσφορο, σελήνιο). Όταν τα βαριά χημικά στοιχεία, όπως το ουράνιο και το πλουτώνιο, διασπώνται, τα άτομά τους αποβάλλουν νετρόνια από τους πυρήνες τους. Το νέο υλικό-ημιαγωγός «πιάνει» τα ηλεκτρικά σήματα που δημιουργούν τα νετρόνια. Μπορεί, επίσης, να διακρίνει ανάμεσα στα νετρόνια και σε άλλα παραπλανητικά σήματα, όπως αυτά από τις ακτίνες-γ, οπότε αποτρέπει τα ψευδώς θετικά αποτελέσματα. «Είναι σημαντικό να υπάρχουν όλα τα μεγέθη των ανιχνευτών νετρονίων και όσο γίνεται περισσότερα είδη τους. Χρειάζονται μεγάλοι όσο ένας τοίχος για να μπορεί να περάσει από αυτούς ένα φορτηγό, αλλά επίσης υπάρχει ανάγκη για μικρούς ανιχνευτές, που θα είναι φορητοί και κατάλληλοι για επιθεωρήσεις πεδίου», τόνισε ο κ. Κανατζίδης. Ο Έλληνας επιστήμονας γεννήθηκε στη Θεσσαλονίκη το 1957, σπούδασε στο Αριστοτέλειο Πανεπιστήμιο και πήρε το διδακτορικό του στη Χημεία από το Πανεπιστήμιο της Αϊόβα το 1984. Μετά από μεταδιδακτορική έρευνα στα πανεπιστήμια Μίσιγκαν και Northwestern (1985-87), υπήρξε καθηγητής Χημείας στο πρώτο έως το 2006 και στη συνέχεια καθηγητής στο δεύτερο πανεπιστήμιο μέχρι σήμερα. Παράλληλα, είναι ερευνητής στο Argonne National Laboratory και αρχισυντάκτης στο περιοδικό «Journal of Solid State Chemistry». Διαβάστε επίσης Κορωνοϊός: Μακάβριες εικόνες σε νεκροταφείο της Νέας Υόρκης Ένταση στον Περσικό:Εντολή Τραμπ για καταστροφή ιρανικών πλοίων αν παρενοχλούν τον αμερικανικό στόλο ΗΠΑ-Κορωνοϊός: Ένα δεύτερο κύμα μπορεί να είναι χειρότερο από το πρώτο",https://www.cnn.gr/tech/story/204249/ellinas-epistimonas-dimioyrgise-ton-proto-anixneyti-netronion-tsepis
tech,www.cnn.gr,Η μεγαλύτερη έκθεση ρομποτικής στην Ευρώπη για πρώτη φορά στην Ελλάδα,"19:20 Τρίτη, 21 Ιανουαρίου 2020","Newsroom, CNN Greece","Για πρώτη φορά στην Ελλάδα θα διεξαχθεί η μεγαλύτερη έκθεση  ρομποτικής  καθώς από τον Φεβρουάριο, στο  Κέντρο Πολιτισμού  «Ελληνικός Κόσμος»  θα παρουσιαστούν μερικά από τα πιο σύγχρονα ρομπότ στον κόσμο και εφαρμογές  εικονικής πραγματικότητας . «Θα ανακαλύψουμε το ντροπαλό γαλλικό ανδροειδές ρομπότ  Reety , τον  Pepper , τον  Pando , τον  Aibo  το μοναδικό ρομπότ-σκύλο από την Ιαπωνία, την αξιαγάπητη  Kiki , τον  τέταρτης γενιάς Promobot V4 , αλλά και τον  CocioBot  από την Βρετανία, που συνεχώς αλλάζει πρόσωπα και εκφράσεις. Θα παίξουμε με τις απίστευτες  ρομπότ-μέδουσες  και θα γνωρίσουμε το πρώτο  ρομπότ-ψάρι , θα πάμε βόλτα με το ηλεκτρικό σκούτερ, θα παρακολουθήσουμε το εντυπωσιακό  Theater of Robots  και το φαντασμαγορικό  Tesla Show  και θα δοκιμάσουμε τις απίθανες φιγούρες του απόλυτου dance game Just Dance με τον αισθητήρα kinect», αναφέρει η σχετική ανακοίνωση. «Ακόμα, θα παίξουμε με το Bb8 droid, θα δοκιμάσουμε τη  κάσκα Μικτής Πραγματικότητας Hololens , θα παίξουμε με το  Sony xperia projection game , το οποίο μπορεί να μετατρέψει οποιαδήποτε επίπεδη επιφάνεια σε μία διαδραστική οθόνη αφής, θα δούμε  3D εκτυπωτές , θα γίνουμε για λίγο αστροναύτες. Αυτά και άλλα πολλά μας περιμένουν στην μεγαλύτερη έκθεση ρομποτικής που έγινε ποτέ στην Ελλάδα, την «City of Robots».  Παράλληλα, οι επισκέπτες θα έχουν τη δυνατότητα να πειραματιστούν με  εφαρμογές  επαυξημένης πραγματικότητας  στο Πρότυπο Διαδραστικό Κέντρο Ψηφιοποίησης και Νέων Εκπαιδευτικών Τεχνολογιών (Future Reality) του  Ιδρύματος Μείζονος Ελληνισμού . Σημειώνεται ότι η είσοδος στο Future Reality είναι  δωρεάν . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/204800/h-megalyteri-ekthesi-rompotikis-stin-eyropi-gia-proti-fora-stin-ellada
tech,www.cnn.gr,Ian Golding: Η σωστή εμπειρία πελάτη απαιτεί αλλαγή νοοτροπίας,"19:02 Πέμπτη, 23 Ιανουαρίου 2020",,"Οι  ψηφιακές τεχνολογίε ς έχουν επηρεάσει σε πολύ μεγάλο βαθμό την  καθημερινότητα πολιτών και επιχειρήσεων  και ένας από τους τομείς όπου -σε σχέση με το πολύ μακρινό παρελθόν- οι αλλαγές είναι εξαιρετικά δραστικές είναι αυτό που σχετίζεται με την εμπειρία και την εξυπηρέτηση των πελατών. Και οι αλλαγές είναι τόσο μεγάλες που οι επιχειρήσεις καλούνται -σύμφωνα με τους ειδικούς- να αναπροσαρμόσουν πλήρως την στρατηγική τους και τον τρόπο σκέψης τους καθώς σε διαφορετική περίπτωση, είναι πολύ πιθανό να βρεθούν προ εξαιρετικά δυσάρεστων εκπλήξεων. «Οι ψηφιακές τεχνολογίες έχουν ενδυναμώσει τον καταναλωτή»  σημειώνει στο  CNN Greece  ο  Ian Golding , ένας από τους «γκουρού» στο χώρο της εξυπηρέτησης πελατών, ο οποίος βρέθηκε πρόσφατα στην Ελλάδα. Η συνάντηση έγινε στο πλαίσιο του  CX Masterclass  που έγινε για 2η χρονιά στην Αθήνα σε συνεργασία με την  Vivid Vibes  και την  Κραταιόν Consulting  και στο οποίο ο κ. Golding ήταν ο κεντρικός εισηγητής. Στόχος του CX Masterclass είναι να δείξει στα στελέχη επιχειρήσεων ότι θα πρέπει να αλλάξουν την προσέγγιση τους όσον αφορά την εμπειρία του πελάτη. «Μία επιχείρηση θα πρέπει να σκέφτεται πρώτιστα τι είναι το καλύτερο για τον πελάτη και τι τον ωφελεί. Όμως, αυτό έχει αρνητικές επιπτώσεις στα κέρδη των επιχειρήσεων, τουλάχιστον βραχυπρόθεσμα» επισημαίνει ο κ. Golding, σπεύδοντας να προσθέσει ότι υπάρχει μία «εμμονή» σε πολλές εταιρείες με την κερδοφορία. Αυτό είναι και το λάθος, σύμφωνα με την άποψη του κ. Golding. «Η παροχή της σωστής εμπειρίας στους πελάτες και  το υψηλό επίπεδο εξυπηρέτησης μακροπρόθεσμα θα φέρει σημαντικά μεγαλύτερη  κερδοφορία  σε μία επιχείρηση» τονίζει o Βρετανός ειδικός, σπεύδοντας να προσθέσει ότι: «Η Amazon αποτελεί το καλύτερο παράδειγμα αυτής της πρακτικής». Υπενθυμίζεται ότι η  Amazon  ήταν για πολλά χρόνια ζημιογόνα αλλά επεδίωκε να προσφέρει την καλύτερη δυνατή εμπειρία στους πελάτες της. Το αποτέλεσμα είναι πλέον να θεωρείται από τους  κυρίαρχους «παίκτες» στο  λιανεμπόριο  παγκοσμίως  με εκατοντάδες εκατομμύρια πιστούς πελάτες. Τι πρέπει να κάνουν, λοιπόν, οι επιχειρήσεις; «Ξεκινάμε λέγοντας ότι πρέπει να αλλάξουν τον τρόπο σκέψης και να κάνουν το σωστό για τον καταναλωτή. Πρέπει μία επιχείρηση να κατανοήσει ποιο είναι το αντικείμενο της δραστηριοποίησης της, γιατί το κάνει και ποιος είναι ο στόχος της. Και πρέπει, επίσης, τα στελέχη της να κατανοήσουν ποια είναι η εμπειρία που έχουν οι πελάτες τους» επισημαίνει ο κ. Golding. Φυσικά, ο στόχος δεν είναι άλλος από την κερδοφορία. «Πρέπει να υπάρχει μία ισορροπία μεταξύ της επιχειρηματικής στρατηγικής και της στρατηγικής που αφορά την εξυπηρέτηση του πελάτη» αναφέρει ο Βρετανός ειδικός. «Ακόμη και στα ψηφιακά κανάλια ισχύει αυτό. Το πιο σημαντικό για τον πελάτη είναι το κανάλι που χρησιμοποιεί να είναι και λειτουργικό και προσβάσιμο», τονίζει ο κ. Golding. Η αλλαγή, βέβαια, δεν είναι μία εύκολη απόφαση. «Χρειάζεται να έχεις κουράγιο για να αλλάξεις γιατί αυτό  μπορεί να οδηγήσει αρχικά σε μείωση εσόδων.  Πολλές φορές πρέπει να κάνεις και ένα βήμα πίσω. Και είναι προφανές ότι οι διοικήσεις των επιχειρήσεων πρέπει να δίνουν λόγο στους μετόχους και επενδυτές τους. Αλλά και οι τελευταίοι θα πρέπει να καταλάβουν ότι πρέπει να γίνουν τέτοιες κινήσεις γιατί  μόνο τότε σε μακροπρόθεσμο επίπεδο θα υπάρξει ανάπτυξη . Γιατί η αλλαγή δεν είναι επιλογή. Η αλλαγή θα έρθει είτε αρέσει σε κάποιον είτε όχι» επισημαίνει ο κ. Golding. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205045/ian-golding-h-sosti-empeiria-pelati-apaitei-allagi-nootropias
tech,www.cnn.gr,Windows 7 τέλος: Η Microsoft σταματάει την υποστήριξή τους,"17:44 Τρίτη, 14 Ιανουαρίου 2020","Newsroom, CNN Greece","Η   Microsoft  σταματάει από σήμερα, Τρίτη, την τεχνική υποστήριξη των  Windows 7,  όπως είχε ανακοινώσει προ καιρού. Οι ουκ ολίγοι φανατικοί αυτής της παλαιότερης μεν, αλλά ακόμη δημοφιλούς έκδοσης των Windows, θα υποχρεωθούν να αναβαθμίσουν το λειτουργικό σύστημα του υπολογιστή τους. Οι χρήστες των Windows 7  δεν θα έχουν πλέον κρίσιμες αναβαθμίσεις ασφαλείας  και το μηχάνημα τους δεν θα είναι ασφαλές σε κυβερνο-επιθέσεις και άλλες απειλές. Τα Windows 7 είχαν κυκλοφορήσει το 2009 και σήμερα, παρόλο που έχουν μεσολαβήσει τα Windows 8 (2012), Windows 8.1 (2013) και Windows 10 (2015), σχεδόν ένας στους τέσσερις χρήστες Windows διεθνώς εξακολουθεί να έχει την έκδοση 7, σύμφωνα με την εταιρεία StatCounter. Μετά τη διακοπή της τεχνικής υποστήριξης, αν κάποιος χάκερ βρει ένα νέο κενό ασφαλείας στα Windows 7, η Microsoft δεν θα σπεύσει να το «κλείσει». Αυτό σημαίνει ότι οι υπολογιστές με Windows 7 θα συνεχίσουν μεν να λειτουργούν, αλλά θα είναι πιθανότερο να μολυνθούν με  κακόβουλο λογισμικό.  Ο κίνδυνος δεν υπάρχει για όσα μηχανήματα με Windows 7 δεν είναι διασυνδεμένα ποτέ στο διαδίκτυο (πράγμα σπάνιο). Η Microsoft κάλεσε τους χρήστες να εγκαταστήσουν τα νέα Windows 10, τα οποία όμως δεν διατίθενται πια δωρεάν (εκτός και κανείς αγοράσει ένα νέο υπολογιστή με προεγκατεστημένα τα Windows 10). Επίσης, είναι πιθανό το νέο λειτουργικό σύστημα να μην «τρέξει» ομαλά σε παλαιό υπολογιστή. Οι ελάχιστες απαιτήσεις για τα Windows 10 είναι επεξεργαστής 1GHz, μνήμη 1 GB και αποθηκευτικός χώρος 16GB. Μερικές εταιρείες χρησιμοποιούν εφαρμογές που «δουλεύουν» μόνο σε περιβάλλον Windows 7. Ειδικά γι' αυτές τις επαγγελματικές εκδόσεις των Windows 7 (Professional και Enterprise), θα μπορεί κανείς να έχει συνέχιση της υποστήριξης έως το 2023, αλλά με ετήσια πληρωμή 25 έως 200 δολάρια ανά συσκευή, σύμφωνα με το BBC. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/204009/windows-7-telos-h-microsoft-stamataei-tin-ypostirixi-toys
tech,www.cnn.gr,Tinder: Προσθέτει «κουμπί πανικού» για να σώζει τους χρήστες από επικίνδυνα ραντεβού,"10:49 Παρασκευή, 24 Ιανουαρίου 2020","Newsroom, CNN Greece","« Κουμπί πανικού » προσθέτει το  Tinder   σε περίπτωση που κάποιο ραντεβού μεταξύ χρηστών του αποδειχθεί  επικίνδυνο . Ειδικότερα, εάν κάποιος χρήστης νιώσει ότι  κινδυνεύει στο ραντεβού του  ενεργοποιεί το «κουμπί πανικού» και  ειδοποιούνται άμεσα οι Αρχές . Η νέα αυτή δυνατότητα θα δοκιμαστεί αρχικά στις  ΗΠΑ   προς τα τέλη Ιανουαρίου. Οι εκάστοτε περιπτώσεις συναγερμού θα διαχειρίζονται από τη θυγατρική της Tinder,  Noonlight , την εφαρμογή της οποίας οι χρήστες του Tinder θα πρέπει να έχουν κατεβάσει ώστε να προχωρήσουν στην ενεργοποίηση του «Panic button» εάν αυτό κριθεί απαραίτητο. Η εταιρεία μόλις θα λαμβάνει το σήμα κινδύνου  αρχικά θα στέλνει μήνυμα  στον χρήστη -για να μην κινήσει υποψίες με κάποιο τηλεφώνημα- για να αξιολογήσει την κατάσταση. Σε περίπτωση που ο χρήστης δεν ανταποκριθεί στο μήνυμα, η Noonlight θα τον προειδοποιεί με ειδικό κωδικό πως ακολουθεί  κλήση . Μάλιστα, Tinder και Noonlight δεσμεύτηκαν ότι  δεν θα χρησιμοποιήσουν τα δεδομένα των χρηστών  στα οποία θα αποκτούν πρόσβαση για διαφημιστικούς σκοπούς Σημειώνεται ότι η προσθήκη αυτή εντάσσεται σε ένα ευρύτερο πλαίσιο της εταιρείας όσον αφορά την  ασφάλεια των χρηστών της , ενώ μεταξύ των μέτρων που θα λαμβάνονται σταδιακά συμπεριλαμβάνεται και η  δυνατότητα του check-in  μέσω της οποίας θα μπορούν οι χρήστες να ενημερώνουν τους φίλους σας για το πού βρίσκονται. Tinder adds a panic button for dates that go wrong By Jordan Valinsky, CNNi Business Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205118/tinder-prosthetei-koympi-panikoy-gia-na-sozei-toys-xristes-apo-epikindyna-rantevoy
tech,www.cnn.gr,Προ των πυλών ο «έξυπνος κόσμος»,"14:52 Κυριακή, 26 Ιανουαρίου 2020","Newsroom, CNN Greece","Ο « έξυπνος κόσμος » θα αρχίσει να γίνει αντιληπτός στην καθημερινότητά μας από το τέλος του 2020 , όταν και οι νέες τεχνολογίες, που έκαναν την εμφάνισή τους τα τελευταία χρόνια, θα δημιουργήσουν μία νέα πραγματικότητα. Internet of Things Διαδίκτυο των Πραγμάτων Με απλά λόγια σταδιακά θα δίνεται η  δυνατότητα διασύνδεσης   κάθε συσκευής  που υπάρχει γύρω μας με το διαδίκτυο ή τοπικά δίκτυα, καθώς και  με άλλες συσκευές   και ταυτόχρονα με το έξυπνο κινητό τηλέφωνο  (smartphone). Ειδικότερα, η ανάπτυξη της νέας γενιάς δικτύων κινητών επικοινωνιών 5G αλλά και του 4G σε ορισμένες περιπτώσεις θα επιτρέπει δικτύωση συσκευών και διαδικτύου σχεδόν σε πραγματικό χρόνο. Οι βάσεις για τον «έξυπνο κόσμο» έχουν τεθεί Οι βάσεις για τη δημιουργία του «έξυπνου κόσμου» έχουν ήδη τεθεί και στη χώρα μας, καθώς «έξυπνα» προϊόντα κυκλοφορούν ήδη στο εμπόριο στην ελληνική αγορά. Έξυπνα προϊόντα και συσκευές οικιακής χρήσης που μπορούν να συνδεθούν με το «έξυπνο» κινητό, διαθέτοντας τεχνολογίες τεχνητής νοημοσύνης (AI), όπως πλυντήρια, ψυγεία, καφετιέρες, φούρνοι, λαμπτήρες, συναγερμοί, θερμοσίφωνες, θερμοστάτες και δεκάδες ακόμη διατίθενται από μεγάλες αλυσίδες καταστημάτων στην Ελλάδα και έχουν αρχίσει και έχουν ζήτηση. Με τον τρόπο αυτό, όπως αναφέρουν οι ειδικοί, τίθενται πλέον οι βάσεις για τη δημιουργία του « έξυπνου σπιτιού » που  όλα θα ελέγχονται από το κινητό  και πολλές λειτουργίες θα γίνονται πλέον αυτοματοποιημένα και από απόσταση, με τη χρήση αλγορίθμων τεχνητής νοημοσύνης, χωρίς να χρειάζεται η μεσολάβηση του ανθρώπου. Το «έξυπνο» σπίτι, καθώς δημιουργείται, θα ρυθμίζει, μεταξύ άλλων, αυτόματα  θερμοκρασίες, φωτισμό,  θα στέλνει απευθείας  παραγγελίες από το ψυγείο  στο  σούπερ μάρκετ , ανάλογα με τον προγραμματισμό που έχει λάβει, θα έχει αισθητήρες στους τοίχους του σπιτιού θα εντοπίζουν υγρασία και μούχλα πριν εμφανιστεί και θα στέλνουν σήμα στον υδραυλικό που θα είναι δικτυωμένος με το σπίτι και πολλά ακόμη. Την ίδια στιγμή, όμως, δημιουργείται και η «έξυπνη» πόλη. Η «έξυπνη» στάση που δίνει πληροφορίες στο κινητό για την ώρα άφιξης του λεωφορείου ήδη υπάρχει, «έξυπνα» αυτοκίνητα που συνομιλούν με τους οδηγούς επίσης κυκλοφορούν στους δρόμους. Σταδιακά όλα θα είναι συνδεδεμένα μεταξύ τους, θα υπάρχουν παντού  αισθητήρες  που μεταδίδουν σε πραγματικό χρόνο δεδομένα από παντού και προς παντού με αποτέλεσμα πολλά από όσα γνωρίζαμε μέχρι σήμερα να πραγματοποιούνται αυτόματα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205342/pro-ton-pylon-o-exypnos-kosmos
tech,www.cnn.gr,Facebook: Πόσα ξέρει για εσάς; Τι πληροφορίες έχει «κλέψει» από άλλες ιστοσελίδες;,"13:05 Τετάρτη, 29 Ιανουαρίου 2020","Newsroom, CNN Greece","Το  Facebook   φαίνεται πως  γνωρίζει πολλά περισσότερα, από ό,τι πιστεύαμε , για τους χρήστες του! Ωστόσο, δεν σκοπεύει να μας το… κρύψει άλλο και πλέον θα μας ενημερώνει -εφόσον θέλουμε- λεπτομερώς για  όλες τις πληροφορίες που έχει συγκεντρώσει  μέσω της νέας προσθήκης « Off-Facebook Activity » (« Δραστηριότητα εκτός Facebook »). Το νέο αυτό εργαλείο, ουσιαστικά  συγκεντρώνει και αποθηκεύει όλες αυτές τις πληροφορίες  που έχουν συγκεντρώσει άλλες ιστοσελίδες, στις οποίες οι χρήστες έχουν συνδεθεί μέσω Facebook. Αρχικά, το «Off-Facebook Activity» ξεκίνησε δοκιμαστικά σε Ιρλανδία, Νότια Κορέα και Ισπανία, ωστόσο, τώρα «εξαπλώνεται» σιγά σιγά και στα υπόλοιπα μέρη του κόσμου. Χρησιμοποιώντας το, ο εκάστοτε χρήστης θα μπορεί να δει, αλλά και να διαγράψει, οποιαδήποτε πληροφορία που έχουν παράσχει άλλες ιστοσελίδες στο Facebook. Σημειώνεται, ότι η πλατφόρμα  γενικότερα συλλέγει στοιχεία από τις περιηγήσεις των χρηστών  σε άλλα site, με σκοπό τη στοχευμένη διαφήμιση, κάτι που -φυσικά- έχει κατακριθεί ανά καιρούς. «Υπάρχουν αρκετοί τρόποι για να ελέγξεις τις πληροφορίες σου στο Facebook και πραγματικά ψάχνουμε ακόμη περισσότερους» αναφέρει ο αντιπρόεδρος του Facebook της Βόρειας Ευρώπης, Steve Hatch, στην  Independent . Έτσι, από πλέον το «Off-Facebook Activity» δίνει στους χρήστες τη δυνατότητα  να διαχειρίζονται καλύτερα τις εφαρμογές και τα sites  που συλλέγουν προσωπικά τους δεδομένα. Ρυθμίσεις Οι πληροφορίες σας στο Facebook Δραστηριότητα εκτός Facebook Διαχειριστείτε τη δραστηριότητά σας εκτός Facebook Σύμφωνα με το ίδιο το Facebook: «Χρησιμοποιούμε τη δραστηριότητά σας εκτός και εντός Facebook για να κάνουμε τα εξής: Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/205682/facebook-posa-xerei-gia-esas-ti-plirofories-exei-klepsei-apo-alles-istoselides
tech,www.cnn.gr,"‘TΗΕ REAL ROBOKIDS’: Αυτοί είναι οι ήρωες της Εκπαιδευτικής Ρομποτικής, που σήκωσαν την Ελλάδα ψηλά!","13:00 Δευτέρα, 27 Ιανουαρίου 2020",,"Πόσο διαφορετική θα ήταν η καθημερινότητά μας, αν ένα ρομπότ συνέλλεγε τα απορρίμματα της γειτονιάς μας και τα διαχώριζε ανάλογα το υλικό τους; Πόσο διαφορετική θα ήταν η κοινωνία, αν ένα ρομπότ κυκλοφορούσε ανάμεσά μας, αναγνώριζε τα συναισθήματά μας και προσέφερε βοήθεια σε όλους όσοι βρίσκονταν σε ανάγκη; Και πόσο διαφορετικός θα ήταν ο κόσμος, αν αυτά μπορούσαν να τα κάνουν πραγματικότητα παιδιά, μαθητές Δημοτικού, Γυμνασίου ή Λυκείου; Η αλήθεια δεν βρίσκεται πολύ μακριά. Και δεν απέχει πολύ από την πραγματικότητα. Διότι αυτά τα παιδιά, οι αληθινοί ήρωες της Εκπαιδευτικής Ρομποτικής, υπάρχουν. Κι έβαλαν στόχο να επηρεάσουν τον τρόπο σκέψης και διαβίωσής μας, τοποθετώντας ήδη το λιθαράκι τους προς αυτή την κατεύθυνση. Μέσα από το ντοκιμαντέρ της  COSMOTE  “THE  REAL  ROBOKIDS ” , το πρώτο ντοκιμαντέρ για την Εκπαιδευτική Ρομποτική στην Ελλάδα, γνωρίσαμε τις ομάδες που υποσχέθηκαν να κάνουν τη διαφορά:  Jobi  Team , Smartbirds , Minders , Bitbot , Teamwork  Optimum , Youngbloods . Με αφοσίωση, συγκέντρωση, ομαδικότητα, φαντασία, δημιουργικότητα και κυρίως αγάπη για αυτό που κάνουν, κατέβηκαν στην Ολυμπιάδα Εκπαιδευτικής Ρομποτικής, που πραγματοποιήθηκε στο Γκιορ της Ουγγαρίας (8-10 Νοεμβρίου 2019) και απέσπασαν 7 διακρίσεις, τις περισσότερες που απέσπασε ποτέ η Ελλάδα, αλλά και τις περισσότερες του εν λόγω διαγωνισμού (μαζί με τη Ρωσία). Συγκεκριμένα, η ελληνική αποστολή κατέκτησε τέσσερα μετάλλια, τρία αργυρά και ένα χάλκινο, καθώς και τρεις διακρίσεις (τέταρτη, έβδομη και ένατη θέση), υπερισχύοντας των παραδοσιακών φαβορί της διοργάνωσης. Εμείς τους συναντήσαμε. Και εκτός από το πάθος που μας μετέδωσαν, μας βοήθησαν να δημιουργήσουμε εικόνες, καθώς παρακολουθήσαμε μαζί τους την ταινία  «The Real Robokids» . Το ντοκιμαντέρ, που έκανε πρεμιέρα στο κανάλι της  COSMOTE  στο YouTube, καταγράφει την πορεία της ελληνικής αποστολής στην πρόσφατη Ολυμπιάδα Εκπαιδευτικής Ρομποτικής της Ουγγαρίας και συγκινεί, καθώς παρουσιάζει την υπερπροσπάθεια που καταβάλλουν αυτά τα παιδιά, να σηκώσουν την Ελλάδα ψηλά. Ένα ντοκιμαντέρ που θα χαρακτηρίζαμε ως έξοχη πρωτοβουλία, καθώς προωθεί την ομαδικότητα και το πάθος των παιδιών, αλλά και την αισιοδοξία για το μέλλον σε όλους εμάς. «Ένας παίκτης την ώρα του διαγωνισμού πρέπει να έχει συγκέντρωση, να είναι αφοσιωμένος σε αυτό που κάνει και πάνω από όλα να του αρέσει» σχολίασαν ο Βασίλης και ο Γιάννης, μαθητές Δημοτικού, που εκπροσώπησαν την Ελλάδα στην κατηγορία Regular, με την ομάδα  Jobi  Team . Στην κατηγορία Regular, για παιδιά Λυκείου, διαγωνίστηκε και η ομάδα  Teamwork  Optimum .  Ο Γιώργος Γεωργιάδης έχει συμμετάσχει σε άλλες δύο Ολυμπιάδες. Ο ίδιος δεν δίστασε να εξομολογηθεί πως «το επίπεδο είναι πολύ υψηλό και πρέπει χρόνο με το χρόνο οι ομάδες να προσαρμόζονται, ώστε να μπορούνε να αντεπεξέλθουν μπροστά στον τεράστιο ανταγωνισμό. Η αλήθεια είναι πως μέσα στο διαγωνισμό ζούμε έντονες εμπειρίες, έντονα συναισθήματα… Το άγχος που έχουμε όταν κάτι δεν πάει καλά ή η χαρά τη στιγμή που πανηγυρίζουμε» είναι κάτι που σίγουρα μένει ανεξίτηλο στη μνήμη των παιδιών. Αυτές ακριβώς είναι και οι στιγμές που ξεχωρίζουν στο ντοκιμαντέρ  «The Real Robokids» . Η ιστορία που ξετυλίγεται στην ταινία ξεκινά δύο εβδομάδες πριν το διαγωνισμό. Η προετοιμασία των παιδιών, τα συναισθήματά τους, η υποστήριξη των οικογενειών τους, των προπονητών τους, όλα παρουσιάζονται με μία μοναδικά ανθρωποκεντρική προσέγγιση, που όταν οι μέρες της Ολυμπιάδας φτάνουν, σε κάνει να αισθάνεσαι πως πήγες κι εσύ μαζί με τα παιδιά μέχρι το Γκιορ της Ουγγαρίας. Όχι για να διαγωνιστείς. Για να τα χειροκροτήσεις. Για να φωνάξεις πόσο περήφανος είσαι για εκείνα. Για όλα εκείνα που έχουν καταφέρει. Για το όραμα που έχουν, για μία καλύτερη ζωή. Για όλους μας. «Η ρομποτική είναι το μέσο εξέλιξης του ανθρώπου. Πώς θα πάμε στο Διάστημα; Με την ποίηση; Δυστυχώς όχι» θα πει με χιουμοριστική διάθεση ο Θανάσης Κουζιώκας από τους  Teamwork  Optimum ,  για να συμπληρώσει πως «σε κάθε περίπτωση δεν πρέπει να ξεχνάμε πως η Ρομποτική είναι για όλους». Τα παιδιά βιάζονται να ξεκαθαρίσουν πως «στη Ρομποτική μαθαίνεις πάρα πολλά πράγματα. Όπως να λειτουργείς ομαδικά, να μένεις ψύχραιμος, να σκέφτεσαι ώριμα. Δεν μαθαίνεις μόνο να προγραμματίζεις». Αξίζει να σημειωθεί πως η  COSMOTE  ήταν από τους πρώτους ιδιωτικούς φορείς που επένδυσαν στην προώθηση της εκπαιδευτικής ρομποτικής και του STEM στα ελληνικά σχολεία, ως στρατηγικός συνεργάτης του εκπαιδευτικού φορέα  WRO Hellas  την τελευταία εξαετία. Στο διάστημα αυτό, η συμμετοχή των μαθητών στους πανελλήνιους διαγωνισμούς Εκπαιδευτικής Ρομποτικής έχει τετραπλασιαστεί, με τις συνολικές συμμετοχές των παιδιών να έχουν ξεπεράσει τις 18.000. Πλέον, ένα στα πέντε σχολεία διαγωνίζονται στις εθνικές και διεθνείς διοργανώσεις, ενώ με την υποστήριξη της COSMOTE, ο WRO Hellas έχει δημιουργήσει βιβλία κατάρτισης και βιβλιοθήκη εκπαιδευτικών σεναρίων για τους εκπαιδευτικούς, που είναι διαθέσιμα  online . Η συμβολή της COSMOTE στο STEM και στην ανάπτυξη των ψηφιακών δεξιοτήτων των νέων είναι πραγματικά αξιοσημείωτη. Όταν οι τίτλοι τέλους της ταινίας πέφτουν, είναι δύσκολο να μην αναρωτηθείς τι πραγματικά «κερδίζουν» τα παιδιά από την ενασχόλησή τους με τη Ρομποτική. Η ανάπτυξη δεξιοτήτων, η φαντασία στην επίλυση προβλημάτων, η συνεργασία και η ομαδικότητα αναδεικνύονται ως οι βασικές αξίες, ωστόσο και η ενασχόληση με έναν κλάδο που μπορεί να κάνει τον κόσμο μας καλύτερο, έρχονται ως απάντηση. Το ντοκιμαντέρ  «THE REAL ROBOKIDS»  προβάλλεται και από την COSMOTE TV στην υπηρεσία COSMOTE TV PLUS. Περισσότερες πληροφορίες για το ντοκιμαντέρ, αλλά και τη συνεισφορά της COSMOTE στην εκπαιδευτική ρομποτική και το STEM μπορείτε να βρείτε και στο: www.therealrobokids.gr/ Τα παιδιά ήδη προετοιμάζονται για την επόμενη Ολυμπιάδα, της οποίας κεντρικό θέμα είναι η κλιματική αλλαγή (climate squad). Εμείς είμαστε βέβαιοι πως τα βάθρα των νικητών είναι ήδη δικά τους.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205434/the-real-robokids-aytoi-einai-oi-iroes-tis-ekpaideytikis-rompotikis-poy-sikosan-tin-ellada-psila
tech,www.cnn.gr,«Έπεσε» το Facebook,"13:27 Τρίτη, 28 Ιανουαρίου 2020","Newsroom, CNN Greece","Προβλήματα αντιμετώπισαν νωρίτερα πολλοί χρήστες στο Facebook . Συγκεκριμένα, σε χρήστες που έχουν μπει από υπολογιστή αντιμετώπισαν  προβλήματα στη φόρτωση της αρχικής  τους σελίδας, καθώς και στη συνομιλία. Αναφέρεται μάλιστα, πως για λίγο χρονικό διάστημα παρουσιάστηκαν προβλήματα και στο  Instagram . Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/205575/epese-to-facebook
tech,www.cnn.gr,Πόσο απασχολεί τους Έλληνες η ασφάλεια των προσωπικών δεδομένων τους;,"16:12 Τρίτη, 28 Ιανουαρίου 2020",,"Αρκετά ψηλά στην ατζέντα των Ελλήνων χρηστών βρίσκεται η  προστασία των  προσωπικών δεδομένων   τους , ενώ η πλειοψηφία θεωρεί ότι απαιτούνται αλλαγές στο ρυθμιστικό πλαίσιο για την καλύτερη ασφάλεια. Αυτό τουλάχιστον προκύπτει από  έρευνα που πραγματοποίησε το  Viber  με αφορμή την Ευρωπαϊκή Ημέρα Προστασίας των Προσωπικών Δεδομένων που γιορτάζεται σήμερα (28 Ιανουαρίου). Στο πλαίσιο της έρευνας, το Viber ρώτησε περισσότερους από 4 εκατομμύρια ανθρώπους σε 9 χώρες (Ελλάδα, Ουγγαρία, Βουλγαρία, Σλοβακία, Τσεχία, Κροατία, Σερβία, Σλοβενία και Πολωνία) πώς αισθάνονται σχετικά με την ψηφιακή τους προστασία. Οι  δημοσκοπήσεις  αναδείχθηκαν ανάμεσα στις πιο ενδιαφέρουσες δημοσιεύσεις που έχουν ανεβεί ποτέ στις κοινότητες του Viber, αφού χιλιάδες άνθρωποι ενεργοποιήθηκαν άμεσα για να πουν την άποψή τους. Τέσσερις βασικές ερωτήσεις τράβηξαν την προσοχή 170.000 ανθρώπων στην Κεντρική και Ανατολική Ευρώπη. Όσον αφορά στο πόσο ενδιαφέρονται για την προστασία των προσωπικών τους δεδομένων στον ψηφιακό κόσμο, το 87% των Ελλήνων απάντησε ότι το θεωρεί ένα εξαιρετικά σημαντικό θέμα. Παρόμοια ήταν τα ευρήματα και στην υπόλοιπη περιοχή, καθώς 34.000 χρήστες (το 82% όσων συμμετείχαν στην έρευνα) συμφώνησαν ότι νοιάζονται σε υψηλό βαθμό για το ιδιωτικό απόρρητο στο Internet. Οι πιο «ευαίσθητες» χώρες στον τομέα αυτό είναι η Πολωνία, η Σλοβενία, η Ελλάδα, η Κροατία, η Σερβία και η Βουλγαρία, ενώ για την Τσεχία και τη Σλοβακία προκύπτει ότι ναι μεν υπάρχει αρκετό ενδιαφέρον, χωρίς όμως να αποτελεί σημαντική προτεραιότητα. Η  δεύτερη ερώτηση  είχε σκοπό να ανακαλύψει πόσο ασφαλείς αισθάνονται οι χρήστες με το υπάρχον επίπεδο ασφάλειας. Περίπου το ίδιο ποσοστό (47%) απάντησε ότι θεωρεί πως χρειάζονται νέες ρυθμίσεις, με όσους (41%) νιώθουν ασφάλεια με το υπάρχον πλαίσιο, ενώ το 12% όσων απάντησαν θεωρεί ότι το Internet θα αυτορυθμιστεί σύντομα. Στην Ελλάδα, ωστόσο, το 76% θεωρεί ότι χρειάζονται άμεσα αλλαγές, με μόνο 10% να δηλώνει ότι νιώθει ασφάλεια. Το  να μην χακάρονται και να μην υποκλέπτονται δεδομένα  και συνομιλίες από τις διάφορες εφαρμογές φαίνεται ότι είναι αυτό που ενδιαφέρει περισσότερο τους Έλληνες χρήστες, σύμφωνα με τις απαντήσεις τους στο τρίτο ερώτημα της δημοσκόπησης. Το ίδιο απάντησαν και οι Βούλγαροι και Σλοβάκοι χρήστες, ενώ στην Ουγγαρία και την Κροατία θεωρούν ότι το πιο σημαντικό για μια εφαρμογή είναι να προσφέρει end-to-end κρυπτογράφηση. Για την Τσεχία, την Πολωνία και τη Σλοβενία, προέχει να μην αποθηκεύουν οι διάφορες εφαρμογές περισσότερα δεδομένα από όσα τους είναι χρήσιμα. Η τελευταία ερώτηση αφορά στο πόσο ασφαλείς νιώθουν οι χρήστες του Viber με την συγκεκριμένη εφαρμογή, και εδώ ένα ποσοστό 90% απάντησε ότι αισθάνεται αρκετά ή απόλυτα ασφαλές.                                           Γενικότερα, πάντως, το θέμα της  ιδιωτικότητας  απασχολεί το ευρύ κοινό. Πρόσφατη έκθεση της Kaspersky διαπίστωσε ότι πάνω από τους μισούς χρήστες του Διαδικτύου (56%) αισθάνονται ότι η πλήρης ιδιωτικότητα στον σύγχρονο ψηφιακό κόσμο είναι αδύνατη. Η έρευνα της  Kaspersky  δείχνει ότι ένας στους τρεις (32,3%) δεν ξέρει πώς μπορεί να προστατεύσει πλήρως την ιδιωτικότητά του online, ενώ μερικοί θεωρούν ότι δεν έχουν αρκετή δύναμη για να αντισταθούν στις παραβιάσεις ιδιωτικότητας. Ανησυχητικά, περισσότεροι από ένας στους δέκα (13%) έχουν χάσει το ενδιαφέρον τους για το πώς μπορούν να βελτιώσουν περαιτέρω την ιδιωτικότητά τους. Ενώ μπορεί να μοιάζει με εμπόλεμη ζώνη, ο  online κόσμος  μπορεί να είναι ασφαλής με τη σωστή πρόληψη. Ερευνώντας το πόσο πολύ οι άνθρωποι πραγματικά δίνουν αξία και προστατεύουν τις πληροφορίες τους, πολλοί καταναλωτές -ίσως άθελά τους- βρίσκονται σε αυξημένο κίνδυνο από τον τρόπο που αντιμετωπίζουν τα προσωπικά τους δεδομένα. Αυτό θα μπορούσε να υπονομεύσει όλα τα άλλα μέτρα που έχουν τεθεί σε εφαρμογή για να διατηρηθεί η ασφάλεια. Ενώ η αντίληψη της ιδιωτικής ζωής δεν είναι ίδια για όλους,  υπάρχουν χειροπιαστές συνέπειες  που συνδέονται με τα προσωπικά δεδομένα που χρησιμοποιούνται εσφαλμένα ή πέφτουν σε λάθος χέρια. Παρά το γεγονός αυτό, ένας στους πέντε (18%) θα θυσιάσει ευχαρίστως την ιδιωτικότητά του και θα κοινοποιήσει τα δεδομένα του αν πάρει σε αντάλλαγμα κάτι δωρεάν. Άλλη έρευνα της Kaspersky  διαπίστωσε ότι πάνω από ένας στους τέσσερις (26%) δήλωσαν ότι κάποιος τρίτος είχε πρόσβαση στα προσωπικά τους δεδομένα χωρίς τη συγκατάθεσή τους. Το μέγεθος αυτό αυξάνεται σε σχεδόν έναν στους τρεις (31%) για ηλικίες 16-24 ετών. Για το 24% των ανθρώπων αυτών, τα απόρρητα ή μυστικά δεδομένα τους εκλάπησαν και χρησιμοποιήθηκαν για δόλιους σκοπούς. Σχεδόν οι μισοί (46%) δήλωσε ότι κάποιος είχε πρόσβαση στα προσωπικά του δεδομένα μέσω ηλεκτρονικών λογαριασμών χωρίς την άδειά του. Όσον αφορά τους τρόπους προστασίας, η Kaspersky αναφέρει τις εξής συμβουλές: Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/205593/poso-apasxolei-toys-ellines-i-asfaleia-ton-prosopikon-dedomenon-toys
tech,www.cnn.gr,«Έπεσε» ξανά το Facebook,"17:24 Τρίτη, 28 Ιανουαρίου 2020","Newsroom, CNN Greece","Προβλήματα παρουσιάζει και πάλι το  Facebook . H δημοφιλής ιστοσελίδα έχει «πέσει», όπως έγινε και σήμερα το πρωί. Συγκεκριμένα, σε χρήστες που έχουν μπει από υπολογιστή αντιμετώπισαν προβλήματα στη φόρτωση της αρχικής τους σελίδας, καθώς και στη συνομιλία μέσω της υπηρεσίας  Messenger . Πρoόβλημα σύνδεσης υπάρχει και στο  Instagram . Aπό το πρωί της Τρίτης υπήρχαν αναφορές χρηστών για προβλήματα συνδεσιμότητας με το Facebook, το Instagram και με το Messenger. Τα προβλήματα λύθηκαν αλλά έπειτα από λίγο επέστρεψαν. Η δημοφιλής υπηρεσία κοινωνικής δικτύωσης είναι πλέον εκτός λειτουργίας από περίπου 17.00 ώρα Ελλάδος, συμπληρώνοντας πάνω από 3 ώρες απουσίας.   Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/205611/epese-xana-to-facebook
tech,www.cnn.gr,5G: «Σολομώντεια» η λύση επέλεξε η Ευρωπαϊκή Ένωση για το θέμα με τη Huawei,"18:29 Τετάρτη, 29 Ιανουαρίου 2020",,"Μία μέση οδό αναφορικά με το θέμα των  προμηθευτών τηλεπικοινωνιακού εξοπλισμού  για τα  δίκτυα  κινητής τηλεφωνίας  5ης γενιάς (5G)  επέλεξε η  Ευρωπαϊκή Ένωση . Αυτό είναι τουλάχιστον ένα πρώτο συμπέρασμα από την ανακοίνωση της Κομισιόν για το συγκεκριμένο θέμα καθώς η Ευρωπαϊκή Επιτροπή, σε σχετική ανακοίνωση της, κάνει λόγο μεν για  λήψη αυστηρών μέτρων και δημιουργίας ειδικού πλαισίου  κυβερνοασφάλειας  για τα δίκτυα 5G  αλλά δεν προχώρησε στην απαγόρευση χρήσης εξοπλισμού από συγκεκριμένους προμηθευτές και ειδικά την κινεζική  Huawei , όπως είναι το  αίτημα των Ηνωμένων Πολιτειών . Η ΕΕ δημοσίευσε ένα πακέτο από μέτρα και προτάσεις που περιλαμβάνουν, μεταξύ άλλων, την ενίσχυση του πλαισίου κυβερνοασφάλειας στους τηλεπικοινωνιακούς παρόχους με τις ρυθμιστικές αρχές να αναλαμβάνουν την επίβλεψη αυτού. Επιπλέον, ζητά από τους τηλεπικοινωνιακούς παρόχους να μην έχουν μόνο έναν προμηθευτή εξοπλισμού. Ακόμη, ζητά από τα κράτη – μέλη να ενσωματώσουν αυτά τα μέτρα στο  εγχώριο ρυθμιστικό πλαίσιο μέχρι τις 30 Απριλίου 2020 , καθώς, επίσης, και να ετοιμάσουν μία σχετική αναφορά μέχρι τις 30 Ιουνίου 2020. Στόχος είναι να υπάρξει μία όσο το δυνατόν πιο  ευθυγραμμισμένη πολιτική μεταξύ των κρατών – μελών  και ένας καλύτερος συντονισμός για την αντιμετώπιση των απειλών κυβερνοασφάλειας για τα δίκτυα 5G, τα οποία χαρακτηρίζει ως βασικό πυλώνα ανάπτυξης για τα επόμενα χρόνια. Το γεγονός ότι στις σχετικές ανακοινώσεις της ΕΕ δεν υπάρχει αναφορά για οποιαδήποτε μορφής απαγόρευση της χρήσης εξοπλισμού από συγκεκριμένους κατασκευαστές ή εταιρείες από συγκεκριμένη χώρα αποτελεί πάντως σημαντικό πλήγμα στην προσπάθεια των Ηνωμένων Πολιτειών να επιβάλλουν την απαγόρευση χρήσης τηλεπικοινωνιακού εξοπλισμού από τη Huawei και γενικότερα από κινεζικές εταιρείες. Οι Ηνωμένες Πολιτείες υποστηρίζουν ότι κάτι τέτοιο θα ελλόχευε κινδύνους στην ασφάλεια των δικτύων, καθώς θεωρούν ότι η  Κίνα  θα μπορούσε να χρησιμοποιήσει τον εξοπλισμό των κινεζικών εταιρειών για  κατασκοπεία . Αξίζει να σημειωθεί ότι πρόκειται για το δεύτερο «πλήγμα» στην προσπάθεια των ΗΠΑ στο συγκεκριμένο ζήτημα καθώς χθες, Τρίτη,  η Βρετανία αποφάσισε ότι η Huawei μπορεί να έχει ρόλο  -έστω και υπό περιορισμούς- στην  ανάπτυξη των δικτύων 5G  στη χώρα.Και είναι ενδιαφέρον πως ο υπουργός Εξωτερικών των ΗΠΑ,  Μάικ Πομπέο , κάλεσε την βρετανική κυβέρνηση να επανεξετάσει την απόφαση της. Από την πλευρά του  υπουργείου Ψηφιακής Διακυβέρνησης  δεν έχει υπάρξει κάποιο σχόλιο επί του θέματος. Στο πρόσφατο παρελθόν, πάντως, ο υπουργός  Κυριάκος Πιερρακάκης   είχε αναφέρει ότι η Ελλάδα θα περιμένει τις σχετικές επιλογές της ΕΕ και στη συνέχεια θα προχωρήσει στις αντίστοιχες αποφάσεις της, ενώ γενικότερα  το θέμα της κυβερνοασφάλειας είναι ψηλά στην ατζέντα του υπουργείου . Σημειώνεται ότι στην Ελλάδα η  εμπορική διάθεση των δικτύων 5 G  αναμένεται να ξεκινήσει  μέσα στο 2021 , ενώ για το  φθινόπωρο του 2020  είναι  προγραμματισμένη η πρώτη δημοπρασία  για την εκχώρηση του σχετικού φάσματος. Ορισμένες από τις τρεις εταιρείες κινητής τηλεφωνίας έχουν ήδη ξεκινήσει τις διαδικασίες για την επιλογή προμηθευτών, αν και σε ορισμένες περιπτώσεις η επιλογή που θα κάνουν εξαρτάται και από εκείνες των μητρικών ομίλων τους. Πρακτικά, η ΕΕ πετά το «μπαλάκι» στους τηλεπικοινωνιακούς παρόχους, οι οποίοι είναι και αυτοί που έχουν την ευθύνη για την  ασφάλεια των δικτυακών υποδομών  τους. Κάτι που υποστήριζαν και οι ίδιοι οι πάροχοι τους τελευταίους μήνες. Μάλιστα, υπήρχαν και φωνές από μεγάλους παρόχους στην Ευρώπη, όπως, για παράδειγμα, η  Vodafone , που υποστήριζαν ότι  η απαγόρευση της χρήσης εξοπλισμού της  Huawei θα οδηγούσε σε σημαντικές καθυστερήσεις στην ανάπτυξη των δικτύων 5 G , καθώς ο κινεζικός κολοσσός αποτελεί εκ των βασικών προμηθευτών τους όσον αφορά τις υποδομές 4G. Σε αυτό το πλαίσιο, πιθανότατα δεν είναι καθόλου τυχαίο ότι αμέσως μετά την ανακοίνωση της ΕΕ, δημοσιοποιήθηκε και η συμφωνία του  GSMA , ήτοι της παγκόσμιας ένωσης των εταιρειών κινητής τηλεφωνίας, με τον  ENISA , τον ευρωπαϊκό οργανισμό κυβερνοασφάλειας, προκειμένου οι δύο πλευρές να συνεργαστούν για την καλύτερη υλοποίηση του πλαισίου και των μέτρων που ανακοίνωσε η Κομισιόν. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205731/5g-solomonteia-i-lysi-epelexe-i-eyropaiki-enosi-gia-to-thema-me-ti-huawei
tech,www.cnn.gr,HONOR MagicWatch 2: Διαθέσιμο από 4/2 στην Ελλάδα στα 199 Ευρώ!,"14:50 Τετάρτη, 29 Ιανουαρίου 2020","Newsroom, CNN Greece","Από την Τρίτη 4 Φεβρουαρίου θα είναι διαθέσιμο το HONOR Magic Watch 2 στην Ελληνική αγορά σε τιμή κάτω από τα 200 Ευρώ! Το HONOR Magic Watch 2 κατάφερε σε λίγο χρονικό διάστημα από την παρουσίαση του στις αγορές του εξωτερικού να ξεχωρίσει όχι μόνο για την ιδιαίτερα προσιτή τιμή του αλλά για το μοναδικό νεανικό design που προσαρμόζεται πάνω στις ανάγκες του κάθε χρήστη (λουράκι / watch face, κτλ). Εκτός από μοντέρνο και όμορφο fashion gadget, το HONOR Magic Watch 2 ξεχωρίζει για την μεγάλη φωτεινή AMOLED οθόνη του (1.39 ίντσες), αλλά και για τα 15 διαφορετικά είδη άσκησης που υποστηρίζει που το καθιστά τον ιδανικό «βοηθό προπόνησης». Είναι προ-φορτωμένο με 13 running courses τα οποία προσαρμόζονται πάνω στις διαφορετικές απαιτήσεις του κάθε χρήστη. Ο ενσωματωμένος αποθηκευτικός χώρος (4GB) του HONOR Magic Watch 2 επιτρέπει την μεταφορά και ακρόαση – χωρίς την χρήση smartphone - μουσικής (έως 500 περίπου τραγούδια) είτε από το ηχείο του smart watch είτε με Bluetooth ακουστικά. Επιπρόσθετα εκείνο που το καθιστά το απόλυτο value for quality gadget είναι η δυνατότητα απάντησης κλήσης και ομιλίας απευθείας από το Magic Watch 2 (χωρίς ακουστικά) ακόμα και αν το κινητό βρίσκεται σε απόσταση έως 150 μέτρων μακριά από το ρολόι. Το smart watch έχει αντοχή στο νερό μέχρι και 50 μέτρα βάθος ενώ υποστηρίζει όλες τις έξυπνες λειτουργίες που βελτιώνουν την καθημερινότητα των χρηστών ( Μέτρηση Οξυγόνου στο αίμα / 24-7 μέτρηση καρδιακών παλμών / Παρακολούθηση Ύπνου & Στρες). Το HONOR Magic Watch 2 θα είναι διαθέσιμο από 4/2 στην Ελληνική Αγορά στα καταστήματα  ΓΕΡΜΑΝΟΣ ,  COSMOTE ,  ΠΛΑΙΣΙΟ ,  ΚΩΤΣΟΒΟΛΟΣ  στα 199 Ευρώ! Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/205710/honor-magicwatch-2-diathesimo-apo-4-2-stin-ellada-sta-199-eyro
tech,www.cnn.gr,Επανάσταση στη ρομποτική: Δημιούργησαν το πρώτο ρομπότ που… ιδρώνει,"13:01 Πέμπτη, 30 Ιανουαρίου 2020","Newsroom, CNN Greece","Ερευνητές από τις ΗΠΑ και την Ιταλία -μεταξύ των οποίων ένας  Έλληνας επιστήμονας  της διασποράς- δημιούργησαν το  πρώτο μαλακό  ρομπότ   που  « ιδρώνει », αποβάλλοντας έτσι θερμότητα από το εσωτερικό του. Η μείωση της θερμοκρασίας είναι  ζωτική  για τη σταθερότητα και απόδοση ενός ρομπότ. Ο μηχανισμός «εφίδρωσης» είναι εμπνευσμένος από τον  αντίστοιχο βιολογικό μηχανισμό που χρησιμοποιούν πολλά ζώα   και ο άνθρωπος . Ο νέος μαλακός ρομποτικός βραχίονας μπορεί μάλιστα να ρίξει τη θερμότητα του τρεις φορές πιο αποτελεσματικά από ό,τι οι άνθρωποι και τα άλογα. Η «εφίδρωση» θα επιτρέψει στα ρομπότ  να δρουν καλύτερα σε ακραία περιβάλλοντα , όπως αντίστοιχα επιτρέπει στους ανθρώπους, για παράδειγμα στους δρομείς και στους κυνηγούς, να εμφανίζουν υψηλές επιδόσεις. Οι ερευνητές του Πανεπιστημίου Κορνέλ της Νέας Υόρκης, του Εργαστηρίου Facebook Reality και του Ιταλικού Ινστιτούτου Τεχνολογίας στην Πίζα, έκαναν τη σχετική δημοσίευση στο περιοδικό ρομποτικής «Science Robotics». Στην ερευνητική ομάδα συμμετείχε ο καθηγητής  Εμμανουήλ Γιαννέλης  της Πολυτεχνικής Σχολής του Κορνέλ, απόφοιτος του Τμήματος Χημείας του Πανεπιστημίου Αθηνών(1980) και κάτοχος διδακτορικού από το Πολιτειακό Πανεπιστήμιο του Μίσιγκαν (1985). Οι επιστήμονες ανέπτυξαν  μαλακούς επενεργητές εφίδρωσης , χρησιμοποιώντας στερεολιθογραφία πολλαπλών υλικών, μια τεχνική τρισδιάστατης εκτύπωσης που χρησιμοποιεί φως για να διαμορφώσει τη ρητίνη σε επιθυμητά σχήματα. Οι ειδικοί επενεργητές (actuators) σε σχήμα δαχτύλου είναι φτιαγμένοι από υδρογέλες, υλικά ικανά να διακρατήσουν μεγάλη ποσότητα νερού και να λειτουργήσουν ως «ρεζερβουάρ» θερμότητας.  Σε  θερμοκρασίες έως 30 βαθμούς   Κελσίου  οι μικροσκοπικοί πόροι του επενεργητή παραμένουν κλειστοί, αλλά σε υψηλότερες θερμοκρασίες ανοίγουν και επιτρέπουν στο υγρό (τον «ιδρώτα») να διαρρεύσει εκτός του ρομπότ, πράγμα που κατεβάζει την εσωτερική θερμοκρασία του τελευταίου. Προς το παρόν, μια αδυναμία του μηχανισμού είναι ότι  δεν έχει βρεθεί τρόπος να αντικαθίσταται το νερό  (ιδρώτας) σε περίπτωση παρατεταμένης λειτουργίας του ρομπότ, κάτι που οι ερευνητές ελπίζουν να λύσουν στο μέλλον. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205805/epanastasi-sti-rompotiki-dimioyrgisan-to-proto-rompot-poy-idronei
tech,www.cnn.gr,Facebook: Αποσύρει παραπλανητικό υλικό για τον κοροναϊό,"11:32 Παρασκευή, 31 Ιανουαρίου 2020","Newsroom, CNN Greece","Η Facebook ανακοίνωσε την Πέμπτη ότι  θα αποσύρει παραπλανητικό υλικό  σχετικά με τον  κοροναϊό   που εμφανίστηκε στην Κίνα, αφού ο Παγκόσμιος Οργανισμός Υγείας  κήρυξε έκτακτη υγειονομική ανάγκη  σε παγκόσμιο επίπεδο. Ο μεγαλύτερος ιστότοπος κοινωνικής δικτύωσης ανέφερε σε ανάρτηση στο ιστολόγιό του ότι θα αποσύρει περιεχόμενο για τον ιό «στο οποίο θα υπάρχουν  ψευδείς ισχυρισμοί  ή  θεωρίες συνωμοσίας  που έχουν καταρριφθεί από διεθνείς οργανισμούς υγείας και τις τοπικές υγειονομικές αρχές», εξηγώντας ότι το περιεχόμενο αυτό  παραβιάζει τους κανονισμούς  του Facebook περί απαγόρευσης της παραπληροφόρησης που ενδέχεται να προκαλέσει «σωματικές βλάβες». Η κίνηση αυτή είναι  ασυνήθιστα δραστική  για το Facebook, καθώς τις περισσότερες φορές περιορίζει την ανάρτηση περιεχομένου που περιέχει παραπλανητικές πληροφορίες για την υγεία επιβάλλοντας περιορισμούς στα αποτελέσματα αναζητήσεων και τις διαφημίσεις. Η προσέγγιση αυτή του ιστότοπου κοινωνικής δικτύωσης έχει προκαλέσει την  οργή  των επικριτών του ότι η Facebook έχει αποτύχει να περιορίσει την  εξάπλωση ανακριβειών  σε ιατρικά θέματα, κυρίως σε ό,τι αφορά τα  εμβόλια . Διαβάστε επίσης Καταργείται το πρόγραμμα τηλεκατάρτισης - Πώς θα καταβληθούν τα 600 ευρώ Κορωνοϊός: Μακάβριες εικόνες σε νεκροταφείο της Νέας Υόρκης Γερμανία: Υποχρεωτική από την ερχόμενη εβδομάδα η χρήση μάσκας",https://www.cnn.gr/tech/story/205920/facebook-aposyrei-paraplanitiko-yliko-gia-ton-koronaio
tech,www.cnn.gr,Δημιουργήθηκε η πρώτη βιονική... μέδουσα,"15:55 Παρασκευή, 31 Ιανουαρίου 2020","Newsroom, CNN Greece","Ερευνητές στις ΗΠΑ δημιούργησαν την  πρώτη βιονική  μέδουσα , η οποία -χάρη στην προσθήκη μιας μικρής ηλεκτρονικής συσκευής- μπορεί να κολυμπήσει τρεις φορές πιο γρήγορα από ό,τι η κανονική μέδουσα. Απώτερος στόχος είναι ο  μελλοντικός εφοδιασμός  τέτοιων βιονικών μεδουσών με ηλεκτρονικούς αισθητήρες και μικροκάμερες, προκειμένου να λαμβάνονται πληροφορίες για την κατάσταση των ωκεανών (θερμότητα, αλατότητα, επίπεδα οξυγόνου, παρουσία μικροοργανισμών κ.α.) - αν και για όσους ταλαιπωρούνται από τις μέδουσες κοντά στις ακτές, η ιδέα ότι κάποτε θα είναι ακόμη πιο ικανές, μάλλον δεν θα τους ενθουσιάσει… Οι ερευνητές των πανεπιστημίων Caltech και Στάνφορντ της Καλιφόρνιας, με επικεφαλής τον καθηγητή του Τμήματος Μηχανολόγων Μηχανικών Τζον Νταμπίρι, που έκαναν τη σχετική δημοσίευση στο περιοδικό «Science Advances», ανέπτυξαν ένα προσθετικό βοήθημα (controller) διαμέτρου δύο εκατοστών, που αποτελείται βασικά από ένα  μικροεπεξεργαστή  και μια  μπαταρία  και το οποίο προσαρτάται στη μέδουσα, επιτρέποντάς της να κολυμπά πιο αποτελεσματικά και χωρίς να κουράζεται.  Οι μέδουσες χρησιμοποιούν μια  παλμική κίνηση  για να κινούνται στο νερό και η νέα προσθετική συσκευή χρησιμοποιεί ηλεκτρικούς παλμούς για να επιταχύνει αυτή την προώθηση, με ένα τρόπο παρόμοιο με αυτόν που ο βηματοδότης ενεργοποιεί ηλεκτρικά την δυσλειτουργική καρδιά. Οι μέδουσες  συνήθως κινούνται με ταχύτητα περίπου δύο εκατοστών  το δευτερόλεπτο και, με το βιονικό βοήθημα, φθάνουν έως τα έξι εκατοστά ανά δευτερόλεπτο. Το επόμενο βήμα για τους ερευνητές είναι να αναπτύξουν ένα σύστημα που όχι μόνο θα επιταχύνει τη μέδουσα, αλλά και θα την καθοδηγεί σε συγκεκριμένες κατευθύνσεις. Σημειωτέον πάντως ότι οι μέδουσες, που υπάρχουν στη Γη για περισσότερα από 500 εκατομμύρια χρόνια,  δεν διαθέτουν εγκέφαλο , κεντρικό σύστημα ή υποδοχείς πόνου.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/205931/dimioyrgithike-i-proti-vioniki-medoysa
tech,www.cnn.gr,"MWC 2020: Η ελληνική καινοτομία, πάει Βαρκελώνη","10:03 Πέμπτη, 06 Φεβρουαρίου 2020",,"Για όγδοη χρονιά ως εθνική συμμετοχή, αλλά για δέκατη με ανεξάρτητες συμμετοχές ελληνικών εταιριών, ο κλάδος των κινητών εφαρμογών, των επικοινωνιών και της ψηφιακής τεχνολογίας ετοιμάζεται να συμμετάσχει και να δοκιμάσει τις δυνάμεις του στο  Mobile World Congress (MWC) 2020,  τη μεγάλη και ιδιαίτερα σημαντική έκθεση-συνέδριο για τον κλάδο. Το  MWC20  θα πραγματοποιηθεί στη Βαρκελώνη από τις 24 έως τις 27 Φεβρουαρίου 2020 και θα είναι για όσους το επισκεφτούν μια «βουτιά» στο μέλλον αφού θα παρουσιαστεί ότι πιο καινούργιο κομίζει η  ψηφιακή τεχνολογία. Τι δουλειά έχει η Ελλάδα εκεί; Η απάντηση είναι ότι η Ελλάδα δεν μπορεί να λείπει από το MWC καθώς και δυναμικές επιχειρήσεις διαθέτει και καινοτομία και η ψηφιακή τεχνολογία είναι ο κλάδος που μπορεί να έχει άμεσο γρήγορο και με μεγάλα περιθώρια κέρδους αντίκρισμα στην εθνική οικονομία. Εικοσιπέντε επιχειρήσεις ελληνικών συμφερόντων,  23  με την εθνική αποστολή και άλλες δύο με  ανεξάρτητες συμμετοχές , λόγω μεγέθους και ειδικού προσανατολισμού θα συμμετέχουν φέτος, ενώ στην ελληνική αποστολή θα είναι και 10 πολλά υποσχόμενες startups που αξιολογήθηκαν με τα κριτήρια που έχουν οι ελληνικές θερμοκοιτίδες. Το ΜWC χωρίζεται ουσιαστικά σε δύο μέρη. Την κυρίως έκθεση και το «4 years from now» στο οποίο συμμετέχουν οι  startups  και όπου εκεί στην ουσία θα παρουσιαστούν τα μελλοντικά επιχειρηματικά σχέδια και ιδέες. Η ελληνική συμμετοχή συνδιοργανώνεται, από το 2013, από τον Σύνδεσμο Εταιρειών Κινητών Εφαρμογών Ελλάδας ( ΣΕΚΕΕ ) με την αρωγή της πολιτείας μέσω των εκάστοτε αρμόδιων υπουργείων, της  Γενικής Γραμματείας Τηλεπικοινωνιών  και Ταχυδρομείων ( ΓΓΤΤ ), της Εθνικής Επιτροπής Τηλεπικοινωνιών και Ταχυδρομείων (ΕΕΤΤ), της Γενικής Γραμματείας Έρευνας και  Τεχνολογίας (ΓΓΕΤ)  και του Enterprise Greece και υποστηρίζεται από ένα ευρύ φάσμα επιχειρηματικών και τεχνολογικών φορέων, στο πλαίσιο ενός ολοκληρωμένου σχεδίου για την ανάπτυξη της εξωστρέφειας και της προσέλκυσης επενδύσεων για τον κλάδο της τεχνολογίας. Ο Σύνδεσμος Εταιρειών Κινητών Εφαρμογών Ελλάδας συνοψίζει τους στόχους της φετινής αποστολής στους εξής: Α)  Να δουν οι ελληνικές επιχειρήσεις τις τάσεις της αγοράς διεθνώς και να υπάρξει παρουσία της Ελλάδας στο μεγαλύτερο γεγονός του κλάδου.  Β)  Να υπάρξει δικτύωση και επαφές ώστε να αναζητηθούν συνεργάτες αλλά και να γίνει ανταλλαγή τεχνογνωσίας Γ)  Να γίνει δικτύωση και επαφές σε πολιτικό επίπεδο καθώς θα συμμετέχουν στελέχη κυβερνήσεων από όλο τον κόσμο Δ)  Να αναπτυχτεί το ελληνικό οικοσύστημα της καινοτομίας Οι Έλληνες επιχειρηματίες και πολιτικά στελέχη που θα συμμετέχουν στην αποστολή θα έχουν την ευκαιρία να συναντηθούν με αντίστοιχα πρόσωπα από το εξωτερικό, να συμμετέχουν σε στρογγυλά τραπέζια και workshops να δουν τα περίπτερα άλλων εταιριών κτλ. Στελέχη του  ΣΕΚΕΕ  δεν κρύβουν τη φιλοδοξία τους να δημιουργηθεί σταδιακά κάτι αντίστοιχο με το MWC και στην Ελλάδα και ένα πρώτο βήμα θα αποτελέσει η έκθεση – συνέδριο  Beyond 4.0  που θα γίνει για πρώτη φορά τον  Οκτώβριο  στη Θεσσαλονίκη. Η δημιουργία ενός ανάλογου Hub για την υψηλή τεχνολογία στην Ελλάδα θα μπορούσε να βάλει τη χώρα δυναμικά στο χάρτη της υψηλής τεχνολογίας αλλά να προσφέρει και σημαντικά έσοδα.  Στην περσινή MWC συμμετείχαν  2.400 επιχειρήσεις από 198 χώρες.  Από την έκθεση πέρασαν 109.000 επισκέπτες οι περισσότεροι από αυτούς στελέχη και άνθρωποι που βρίσκονται στα κέντρα αποφάσεων. Το οικονομικό αποτύπωμα για την πολη της Βαρκελώνης ήταν περίπου  500 εκατομμύρια ευρώ  εκ των οποίων το μισά πήγαν απευθείας στα ταμεία της πόλης.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/206567/mwc-2020-h-elliniki-kainotomia-paei-varkeloni
tech,www.cnn.gr,Focus Bari: Με συνδρομητική τηλεόραση σχεδόν τα μισά ελληνικά νοικοκυριά,"12:23 Παρασκευή, 07 Φεβρουαρίου 2020",,"Για διείσδυση των  υπηρεσιών  συνδρομητικής τηλεόρασης  που κινείται σε  εξαιρετικά υψηλά επίπεδα , όπως και εκείνη του Διαδικτύου αλλά και των smartphones, κάνει λόγο η Focus Bari, βασισμένη στα τελευταία στοιχεία από την πανελλαδική έρευνα Focus Tech On Life, τα οποία αφορούν το τελευταίο τρίμηνο του 2019. Σύμφωνα με αυτά τα στοιχεία, το  ποσοστό των ελληνικών νοικοκυριών που χρησιμοποιεί κάποια υπηρεσία  συνδρομητικής τηλεόρασης φθάνει στο  45% , ενισχυμένο κατά δύο μονάδες σε σύγκριση με το αμέσως προηγούμενο τρίμηνο, ενώ πριν από ένα χρόνο η ίδια έρευνα έδειχνε ότι η διείσδυση είναι στο 36%. Σημειωτέον πως περιλαμβάνονται και υπηρεσίες τύπου Netflix στη συγκεκριμένη μέτρηση, ενώ είναι ενδιαφέρον πως οι πάροχοι αντίστοιχων υπηρεσιών στην Ελλάδα (Cosmote, Nova, Vodafone, Wind) εκτιμούν πως η διείσδυση είναι περίπου στο 30% με 33%. Η έρευνα της Focus Bari δίνει πάντως μία εικόνα όπου οι Έλληνες χρησιμοποιούν σε μεγάλο βαθμό τις ψηφιακές τεχνολογίες, ιδίως οι  νεότερες γενιές . Συγκεκριμένα, το 87% των ελληνικών νοικοκυριών έχει πρόσβαση στο Διαδίκτυο, ενώ το 90% των πολιτών (ηλικίας 13-74 ετών) είναι χρήστης του Internet με το 84%, μάλιστα, να «σερφάρει» σε καθημερινή βάση. Ο μέσος χρόνος σύνδεσης είναι στις 3,5 ώρες την ημέρα, αριθμός, ο οποίος στις ηλικίες 18-24 ετών, «ανεβαίνει» στις 5 ώρες! Η Ελλάδα «αναστενάζει» στα  social media  καθώς το 59% των Ελλήνων είναι χρήστες των μέσων κοινωνικής δικτύωσης, ποσοστό που φθάνει έως και το 91% στις νεαρές ηλικίες. Επιπλέον, το 26% αφιερώνει πάνω από μία ώρα την ημέρα για την ενασχόληση του με τα ποσταρίσματα και τα likes. Επίσης, σύμφωνα με τη Focus Bari,  οι Έλληνες έχουν πλέον αρχίσει να αγοράζουν   online . Το 60% δήλωσε ότι έχει κάνει μία τουλάχιστον online αγορά τους τελευταίους 6 μήνες, ποσοστό που φθάνει στο 78% στην κατηγορία 18-34 ετών και πέφτει στο 29% στους χρήστες άνω των 65 ετών. Το 85% των Ελλήνων έχει smartphone , ποσοστά που πλησιάζουν το 100% στις ηλικίες έως 44 ετών, ενώ το 81% χρησιμοποιεί τη φορητή συσκευή του για πρόσβαση στο Διαδίκτυο και το 79% «κατεβάζει» εφαρμογές. Το 80% των παιδιών ηλικίας 5-12 ετών χρησιμοποιεί το Διαδίκτυο , ποσοστό που φθάνει στο 90% στην κατηγορία 10-12 ετών. Το 42% των παιδιών χρησιμοποιεί κάποιο smartphone για την πρόσβαση στο Διαδίκτυο, ενώ στο 32% είναι η χρήση του tablet. Επιπλέον, το 16% των παιδιών 5-12 ετών έχει δικό του κινητό τηλέφωνο, ποσοστό που παρουσιάζει αυξητικές τάσεις τα τελευταία χρόνια. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/206785/focus-bari-me-syndromitiki-tileorasi-sxedon-ta-misa-ellinika-noikokyria
tech,www.cnn.gr,Vodafone TV: επέκταση μέσω συνεργασιών με HBO και Amazon Prime,"17:01 Δευτέρα, 03 Φεβρουαρίου 2020",,"Στη σημαντική ενίσχυση του περιεχομένου που προσφέρει μέσω του  Vodafone TV  προχωρά η  Vodafone Ελλάδος  με στόχο την περαιτέρω αύξηση της πελατειακής βάσης της. Συγκεκριμένα, η ελληνική θυγατρική του βρετανικού τηλεπικοινωνιακού ομίλου ανακοίνωσε την αποκλειστική συνεργασία της με το γνωστό αμερικανικό δίκτυο HBO, αλλά και την ενσωμάτωση στην πλατφόρμα της του  Amazon Prime , μία από τις δημοφιλείς υπηρεσίες συνδρομητικού video περιεχομένου, ενώ πλέον είναι εφικτή η χρήση του Vodafone TV μέσω του δικτύου οποιουδήποτε τηλεπικοινωνιακού παρόχου στην Ελλάδα. Χάρης Μπρουμίδης Όπως επεσήμανε από την πλευρά του, ο εμπορικός διευθυντής καταναλωτικών προϊόντων της Vodafone Ελλάδας,  Άρης Γεωργόπουλος,  οι συνδρομητές του Vodafone TV έχουν διπλασιαστεί τα τελευταία 2 χρόνια, ενώ παρατηρείται σημαντική αύξηση της θέασης on demand περιεχομένου της τάξεως του 50% στις 30 ώρες κατά μέσο όρο το μήνα. Οι συνδρομητές δείχνουν ιδιαίτερο ενδιαφέρον για τις ταινίες και τις σειρές και αυτός είναι ο λόγος των κινήσεων της Vodafone Ελλάδος με τον κ. Γεωργόπουλο ότι στόχος είναι το Vodafone TV να είναι η πιο άρτια πλατφόρμα περιεχόμενου. Σε αυτή την προσπάθεια, η  συνεργασία με το   HBO  θεωρείται ιδιαίτερα σημαντική, καθώς αυξάνει κατά περίπου 2500 ώρες τις υπάρχουσες 14.000 ώρες διαθέσιμου περιεχομένου. Σύμφωνα με τα στελέχη της Vodafone Ελλάδος, η συνδρομητική πλατφόρμα τους αποτελεί πλέον το «σπίτι» του HBO όσον αφορά στη χώρα μας και στο εξής όλες οι νέες παραγωγές του γνωστού αμερικανικού δικτύου θα προβάλλονται κατ’ αποκλειστικότητα μέσω αυτής συν, φυσικά, το υπάρχον περιεχόμενο που υπάρχει. Σημειωτέον πως το HBO είναι το δίκτυο που παρήγαγε σειρές όπως τα Game of Thrones, The Sopranos, Sex and the City, Girls, Boardwalk Empire, estworld, Euphoria, Sharp Objects, The Night Of, True Detective κ.ά. Όσον αφορά στο νέο περιεχόμενο ξεχωρίζουν σειρές όπως το The Outsider με τον Ben Mendelsohn και τον Jason Bateman, το Avenue 5 με τον Hugh Laurie σε κωμικά διαγαλαξιακά ταξίδια, το βασισμένο στο δημοφιλές, ομώνυμο μυθιστόρημα του Philip Roth The Plot Against America με τον John Turturro και τη Winona Ryder, αλλά και το The Undoing της Susanne Bier με τη Nicole Kidman και τον Hugh Grant. Όλα τα επεισόδια θα είναι διαθέσιμα λίγες ώρες μετά την προβολή τους στις Ηνωμένες Πολιτείες. Επιπλέον, οι συνδρομητές του Vodafone TV θα έχουν τη δυνατότητα να αποκτήσουν το  Amazon Prime Video , μία από τις δημοφιλείς πλατφόρμες, η οποία επίσης διαθέτει σημαντικό και γνωστό περιεχόμενο. Η μηνιαία συνδρομή είναι στα 5,99 ευρώ και αρχικά η συνδρομή θα γίνεται με απευθείας χρέωση της κάρτας του συνδρομητή, ενώ σε επόμενο στάδιο θα είναι εφικτή και η πληρωμή μέσω του λογαριασμού της Vodafone. Σημειωτέον πως το  μηνιαίο κόστος ξεκινά από τα 9,40 ευρώ  συμπεριλαμβανομένης και της πρόσβασης στο περιεχόμενο του HBO, ενώ στα πλάνα είναι και η δυνατότητα για παροχή περιεχομένου με καλύτερη ποιότητα εικόνας (σ.σ. σε ανάλυση 4Κ) αλλά και ήχου. Γενικότερα, το πλάνο δείχνει να είναι η περαιτέρω ενίσχυση περιεχομένου αν και δεν υπάρχει -προς το παρόν τουλάχιστον- πρόθεση για παραγωγή τοπικού περιεχομένου. Όσον αφορά στο  αθλητικό περιεχόμενο , τα στελέχη της Vodafone έδειξαν να είναι ικανοποιημένα από αυτό που ήδη διαθέτουν (σ.σ. προσφέρουν με επιπλέον χρέωση τα κανάλια Novasports της Nova). Αξιοσημείωτο είναι πως, σύμφωνα με τα στοιχεία που παρουσιάστηκαν, μόλις το 30% των συνδρομητών της Vodafone TV ενδιαφέρονται για αθλητικό περιεχόμενο, ενώ σε αντίστοιχα ποσοστά κυμαίνονται και ο αριθμός των συνδρομητών που έχουν επιλέξει να παρακολουθούν μέσω της πλατφόρμας τα κανάλια Novasports. Μία άλλη σημαντική κίνηση αποτελεί η παροχή πλέον της δυνατότητας να έχει ένας καταναλωτής την υπηρεσία της Vodafone TV  ανεξαρτήτως του τηλεπικοινωνιακού παρόχου  που χρησιμοποιεί. Προς το παρόν, πάντως, για την πρόσβαση στο περιεχόμενο μέσω τηλεόρασης συνεχίζει να απαιτείται αποκωδικοποιητής (set top box) αν και στο προσεχές μέλλον αναμένεται να υπάρξει και ειδική εφαρμογή για smart TV. Από την άλλη, υπάρχει ήδη app για φορητές συσκευές (smartphones και tablets) μέσω του οποίου μπορεί ο συνδρομητής να έχει πρόσβαση στο περιεχόμενο του Vodafone TV οπουδήποτε και αν βρίσκεται. Επίσης, το Vodafone TV προσφέρει πλέον το ειδικό μενού  Vodafone TV Kids , με περιβάλλον και περιεχόμενο ειδικά σχεδιασμένο για παιδιά, το οποίο έχει και δυνατότητες γονικού ελέγχου. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/206262/vodafone-tv-epektasi-meso-synergasion-me-hbo-kai-amazon-prime
tech,www.cnn.gr,YouTube: «Ζαλίζουν» τα μηνιαία έσοδα της πλατφόρμας ,"09:37 Τρίτη, 04 Φεβρουαρίου 2020","Newsroom, CNN Greece","Τα μηνιαία έσοδα του  YouTube   από διαφημίσεις ξεπέρασαν το  ένα δισεκατομμύριο   δολάρια  το 2019, φθάνοντας πέρυσι συνολικά τα  15,1 δισ. δολάρια,  σχεδόν το 10% των συνολικών ετήσιων εσόδων της εταιρείας, αποκάλυψε για πρώτη φορά η  Google . Επίσης έγινε γνωστό ότι το  YouTube  έχει περίπου δύο δισεκατομμύρια μηνιαίους χρήστες (που το χρησιμοποιούν έστω μια φορά το μήνα), καθώς επίσης 20 εκατομμύρια επί πληρωμή συνδρομητές των πακέτων Music και Premium (χωρίς διαφημίσεις) και άλλα δύο εκατομμύρια επί πληρωμή συνδρομητές της  YouTube TV. Τα στοιχεία έδωσε στη δημοσιότητα ο  Σουντάρ   Πιτσάι , ο νέος διευθύνων σύμβουλος της Alphabet, μητρικής της Google, ο οποίος έχει υποσχεθεί περισσότερη διαφάνεια. Από την άλλη όμως, η ανακοίνωση των συνολικών οικονομικών αποτελεσμάτων του τελευταίου τριμήνου του 2019 δεν ικανοποίησε τους επενδυτές και αναλυτές της Γουόλ Στριτ, με συνέπεια οι μετοχές της εταιρείας να κινηθούν πτωτικά στο χρηματιστήριο με απώλειες σχεδόν 5%. Τα έσοδα τετάρτου τριμήνου  διαμορφώθηκαν  σε 46 δισεκατομμύρια δολάρια, αυξημένα κατά 17% σε σχέση με πριν ένα χρόνο, παρόλα αυτά ήταν η μικρότερη αύξηση εσόδων από το 2015. Τα κέρδη τριμήνου ήταν 10,7 δισ. δολάρια, ενώ τα ετήσια για όλο το 2019 ήταν 34,4 δισ. δολάρια.  5 Photos: 5 Photos: 5 Photos: 5 Photos: 5 Photos: Η  Google  φαίνεται να υστερεί έναντι της  Amazon  στα έσοδα από τις υπηρεσίες στο υπολογιστικό «νέφος», αφού στο τέταρτο τρίμηνο του 2019 η  Alphabet  είχε έσοδα 2,6 δισ. δολαρίων έναντι σχεδόν 10 δισ. δολάρια της δεύτερης, ενώ συνολικά πέρυσι τα έσοδα της  Google  από το «cloud» έφθασαν τα 8,9 δισ. δολάρια. Όμως η εταιρεία κερδίζει γρήγορα έδαφος, αφού τα έσοδα από το « νέφος » της Google αυξήθηκαν κατά 53% σε ετήσια βάση, σύμφωνα με το πρακτορείο  Reuters  και το  BBC .  Διαβάστε επίσης #Μένουμε_σπίτι: 32 παραστάσεις από το θέατρο του Νέου Κόσμου δωρεάν  στο YouTube Κορωνοϊός: Η συναυλία του Αντρέα Μποτσέλι στον άδειο καθεδρικό του Μιλάνου έσπασε κάθε ρεκόρ  Viber: Αυτό το μήνυμα θα… αυτοκαταστραφεί",https://www.cnn.gr/tech/story/206334/youtube-zalizoyn-ta-miniaia-esoda-tis-platformas
tech,www.cnn.gr,Ρουμανία: Η πρώτη συναυλία με ρομπότ για… μαέστρο είναι γεγονός,"17:05 Παρασκευή, 07 Φεβρουαρίου 2020","Newsroom, CNN Greece","Η  πρώτη ορχηστρική παράσταση  που διηύθυνε  ρομπότ   έλαβε χώρα στη  Ρουμανία . Η ιδιαίτερη αυτή συναυλία πραγματοποιήθηκε στο  Εθνικό Θέατρο της Κλουζ  Ναπόκα, σύμφωνα με όσα μεταδίδουν τα τοπικά μέσα ενημέρωσης. Πρόκειται για συναυλία που δόθηκε για  φιλανθρωπικό σκοπό  και για τον λόγο αυτό ο διευθυντής ορχήστρας, έδωσε τον καλύτερο του... εαυτό. Όπως δήλωσε ο Κάλιν Μπάιντοτς, ιδρυτής της εταιρείας που κατασκεύασε το ρομπότ, η εκδήλωση ήταν μια ευκαιρία για να παρουσιαστούν στο κοινό οι δυνατότητες του ρομπότ και να συγκεντρωθεί μεγαλύτερο ενδιαφέρον για τον φιλανθρωπικό σκοπό. Το ρομπότ  μπορεί να  « κατανοήσει »  τρία είδη μουσικής  και να «αντιλαμβάνεται» τον ήχο.  Επίσης, το ρομπότ -που φορούσε μια ρουμανική παραδοσιακή φορεσιά- χαιρέτισε τα μέλη της ορχήστρας και το κοινό και  κατάφερε να  « δέσει »  τρία είδη μουσικής  στη φιλανθρωπική συναυλία, τα έσοδα της οποίας διατέθηκαν σε σύλλογο που στηρίζει οικογένειες με παιδιά με καρκίνο. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/206806/roymania-h-proti-synaylia-me-rompot-gia-maestro-einai-gegonos
tech,www.cnn.gr,Χαρτιά τέλος: Με ηλεκτρονική υπογραφή η λειτουργία του Υπουργικού Συμβουλίου,"19:04 Τρίτη, 24 Μαρτίου 2020","Newsroom, CNN Greece","Επιτάχυνση στο έργο της εκτελεστικής εξουσίας φέρνει η λειτουργία της νέας πλατφόρμας για την  ψηφιακή υπογραφή  και ηλεκτρονική διακίνηση εγγράφων του Υπουργικού Συμβουλίου, που υλοποίησε το  υπουργείο Ψηφιακής Διακυβέρνησης  και παραδόθηκε λειτουργικό στην κυβέρνηση. Από το απόγευμα της Τρίτης, η εν λόγω διαδικασία εφαρμόζεται από την Πρόεδρο της Δημοκρατίας, τον πρωθυπουργό και τα μέλη του Υπουργικού Συμβουλίου. Πράξεις Νομοθετικού Περιεχομένου, Πράξεις Υπουργικού Συμβουλίου, Κοινές Υπουργικές Αποφάσεις και Σχέδια Νόμου, Η  πλατφόρμα  φιλοξενείται στο  g-cloud  της Γενικής Γραμματείας Πληροφοριακών Συστημάτων Δημόσιας Διοίκησης. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/212605/xartia-telos-me-ilektroniki-ypografi-i-leitoyrgia-toy-ypoyrgikoy-symvoylioy
tech,www.cnn.gr,Για πρώτη φορά ηλεκτρικό όχημα φορτίζεται από Laptop!,"14:50 Πέμπτη, 26 Μαρτίου 2020","Newsroom, CNN Greece","Μέσα σε 60 λεπτά φορτίστηκε πλήρως όχημα το οποίο διέσχισε απόσταση 5 χιλιομέτρων! Τα πανίσχυρα HONOR Magic Book 14 και HONOR Magi Book 15 , θα είναι σύντομα διαθέσιμα και στην Ελληνική αγορά! Για πρώτη φορά λάπτοπ φορτίζει ηλεκτρικό όχημα και το οποίο διανύει απόσταση 5 χιλιομέτρων! Μέσα σε 60 λεπτά, ηλεκτρική ενέργεια ισχύος 180Wh φόρτισε το ηλεκτρικό όχημα. Το συγκεκριμένο πείραμα έγινε με την ευκαιρία της παρουσίασης των νέων επαγγελματικών λάπτοπ της HONOR, HONOR Magic Book series (14 & 15) στα οποία με μια μόνο φόρτιση, η ισχυρή μπαταρία τους διαρκεί 10 ώρες non stop χρήσης! ""Είναι συναρπαστικό να δούμε πόσο μακριά έχει φτάσει η τεχνολογία της μπαταρίας και είναι απίστευτο να σκεφτεί κανείς ότι μια τέτοια μπαταρία μπορεί να συσκευάζεται στον φορητό υπολογιστή που είναι πολύ λεπτός."". Δήλωσε ο Δρ. James Brighton μέλος της ομάδας που διεξήγαγε το πείραμα.  Τα business laptops της HONOR , HONOR Magic Book 14 & Honor Magic Book 15, έχουν ήδη κυκλοφορήσει στην Ευρωπαϊκή αγορά και τον Απρίλιο αναμένονται και στην Ελλάδα. Αξίζει να σημειωθεί πως η συγκεκριμένη σειρά laptop αποτελεί μέρος του νέου οικοσυστήματος της εταιρίας μαζί με το HONOR Magic Watch 2 , το HONOR 9X καθώς και τα υπόλοιπα smart προϊόντα της εταιρίας. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/212819/gia-proti-fora-ilektriko-oxima-fortizetai-apo-laptop
tech,www.cnn.gr,To νέο foldable της Samsung είναι μία διαφορετική και …ξεχωριστή συσκευή,"16:58 Πέμπτη, 26 Μαρτίου 2020",,"Τα τελευταία χρόνια, οι κατασκευαστές  κινητών τηλεφώνων  αναζητούσαν μία νέα τάση στον σχεδιασμό των συσκευών που θα τους επέτρεπε να διαφοροποιηθούν από τον ανταγωνισμό τους και ταυτόχρονα να δημιουργήσουν καινούριο ενδιαφέρον στους καταναλωτές. Η τάση αυτή δείχνει από την περασμένη χρονιά να είναι τα  smartphones  με  αναδιπλούμενη   οθόνη , τα αποκαλούμενα και foldables, τα οποία έχουν αρχίσει να πληθαίνουν και πλέον εισερχόμαστε στην περίοδο όπου από πλευράς σχεδιασμού γίνονται ακόμη πιο ενδιαφέροντα. Οι πρώτες  foldable  προτάσεις έκαναν την εμφάνιση τους το 2019 αλλά το 2020 -τουλάχιστoν προ της πανδημίας του COVID-19- έδειχνε ότι θα ήταν η χρονιά που η συγκεκριμένη κατηγορία θα αναδειχθεί περαιτέρω. Και ξεκίνησε μάλιστα με την παρουσίαση ενός εκ των πλέον διαφορετικών -και ταυτόχρονα- εντυπωσιακών συσκευών που έχουμε δει τα τελευταία χρόνια: του  Galaxy Z Flip  από τη  Samsung , το οποίο διατίθεται ήδη στην ελληνική αγορά και είχαμε στη διάθεση μας για να το δοκιμάσουμε για μερικές ημέρες. Το  Galaxy Z Flip  ξεχωρίζει πολύ απλά για τον σχεδιασμό του. Για τους πιο «παλιούς», το  Galaxy Z Flip  έρχεται να ξαναφέρει στο προσκήνιο τα αναδιπλούμενα κινητά (clamshell) της δεκαετίας του ’00, τα οποία ήταν εξαιρετικά δημοφιλή πολύ απλά επειδή ήταν πρακτικά. Τα  clamshell  κινητά μείωσαν σημαντικά το μέγεθος ενός κινητού τηλεφώνου. Το ίδιο συμβαίνει και με το  Galaxy Z Flip,  το οποίο όταν είναι κλειστό χωρά χωρίς κανένα πρόβλημα στην  τσέπη  του παντελονιού του χρήστη. Ή στα εξαιρετικά μικρά τσαντάκια των  γυναικών . Ο σχεδιασμός είναι ο βασικός λόγος που κάνει το  Galaxy Z Flip  να ξεχωρίζει. Όταν είναι «διπλωμένο» είναι μία συσκευή εξαιρετικά εύκολη και πρακτική στη μεταφορά της. Όταν ανοίγει, ξεδιπλώνει μία αρκετά μεγάλη και ευρεία οθόνη που θυμίζει ένα «κλασικό»  smartphone . Αυτή η λογική 2 σε 1 είναι και ένας από τους βασικούς λόγους που θα οδηγήσει τους καταναλωτές να το επιλέξουν ως το επόμενο smartphone τους. Η συσκευή ανοίγει και κλείνει χάρη σε έναν  κρυφό μηχανισμό άρθρωσης . Ο μεντεσές που φέρει το λογότυπο της Samsung και διακρίνεται όταν το  Galaxy Z Flip  είναι κλειστό, εξαφανίζεται πλήρως όταν ανοίξει η συσκευή. Η δε λειτουργία του είναι “ ημιαυτόματη ” αφού στις 40-45  είτε ανοίγει σχηματίζοντας ορθή γωνία, είτε κλείνει εντελώς. Το γεγονός ότι λειτουργεί υπό γωνία είναι εξαιρετικά πρακτικό για μία σειρά από λειτουργίες όπως είναι οι  selfies  ή για να δει κανείς ένα video στο  YouTube . Ο αναγνώστης  δακτυλικού αποτυπώματος  είναι στα πλάγια, κάτι που είχαμε καιρό να δούμε σε συσκευή της  Samsung . Αλλά έχει εξαιρετικά γρήγορη απόκριση, κάτι που είναι πολύ σημαντικό όταν θες να ανοίξεις γρήγορα τη συσκευή. Η αίσθηση που αφήνει πάντως ο  μηχανισμός άρθρωσης  είναι εξαιρετικός. Σύμφωνα με τη  Samsung  «αντέχει» για περίπου 200.000 ανοιγοκλεισίματα, κάτι περισσότερο δηλαδή από τα  5 χρόνια λειτουργίας . Πράγματι, στο διάστημα που τη δοκιμάσαμε, η συσκευή μας άφησε εξαιρετικές εντυπώσεις όσον αφορά στη στιβαρότητά της. Δεν είμαστε σε θέση να γνωρίζουμε βέβαια τι αντίκτυπο θα έχει στη λειτουργία της μία πτώση. Το  Galaxy Z Flip  έρχεται μεν με προστατευτική θήκη δύο τμημάτων στη συσκευασία του, όμως αυτή το θωρακίζει κατά κύριο λόγο από γρατζουνιές και ανάλογες μικροφθορές. Μία διαφοροποίηση του  Galaxy Z Flip  είναι μία μικρή οθόνη αφής 1,1 ιντσών που βρίσκεται στην εξωτερική πλευρά. Ο ρόλος της είναι καθαρά βοηθητικός αφού προβάλλει ειδοποιήσεις από εφαρμογές και ονόματα/αριθμούς σε περίπτωση κλήσεων. Πρακτικά, είναι για να βλέπετε «επείγουσες» ειδοποιήσεις και να μη χρειάζεται να ανοίγετε διαρκώς τη συσκευή κάθε φορά που ακούγεται κάποια ειδοποίηση. Αρκετά πρακτική και χρήσιμη, θέλει πάντως κάποιες ημέρες για να τη συνηθίσεις, δεδομένου ότι είναι πολύ μικρή και θυμίζει λίγο τις πρώτες ημέρες των κινητών τηλεφώνων πριν από 25 χρόνια. Ανοίγοντας τη συσκευή, εμφανίζεται μία οθόνη 6,7 ιντσών, την οποία η  Samsung  την ονομάζει  Infinity Flex Display  και η ανάλυση είναι στα 2636 x 1080 (κάτι που μας δίνει αναλογία διαστάσεων 21,9:9) στα 425 ppi. Ουσιαστικά, η αίσθηση που σου δίνει είναι αρκετά «κινηματογραφική» καθώς είναι μακρόστενη. Εξαιρετικά φωτεινή και με καλή αντίθεση, όπως θα περίμενε κανείς από μία από τις κορυφαίες συσκευές της Samsung, αποδείχθηκε αρκετά καλή στην αναπαραγωγή video περιεχομένου. Αν και δεν είναι ο πρώτος λόγος επιλογής, το Galaxy Z Flip διαθέτει εξαιρετικό σύστημα καμερών. Συγκεκριμένα, διαθέτει ένα “ζεύγος” φακών ανάλυσης 12 megapixel έκαστος. Ο ένας είναι ευρυγώνιος με διάφραγμα f/2,2 ενώ ο άλλος υπέρ-ευρυγώνιος με διάφραγμα f/1,8 ενώ απουσιάζει η κάμερα βάθους/macro που συναντάμε στις περισσότερες –πλέον- high-end συσκευές. Αυτό που ισχύει σε ό,τι αφορά τη λήψη εικόνων και βίντεο, είναι πως το Galaxy Z Flip έρχεται με hardware ανάμεσα σε Galaxy S9 και S10 αλλά με πιο εξελιγμένο λογισμικό. Μία διαφορά έχει να κάνει με τη λήψη φωτογραφιών σε video όταν η οθόνη της συσκευής είναι περίπου σε ορθή γωνία. Τότε ενεργοποιείται και η λειτουργία Flex, η οποία “σπάει” ουσιαστικά το περιβάλλον χρήστη στα δύο. Το επάνω τμήμα της οθόνης καταλαμβάνει αποκλειστικά το viewfinder ενώ τα πλήκτρα ελέγχου μεταφέρονται στο κάτω, κάνοντας έτσι τη ζωή σας ευκολότερη. Η ποιότητα των λήψεων του Galaxy Z Flip πάντως είναι πολύ καλή, μέρα και νύχτα. Κάτι που είναι το πιο σημαντικά. Συν ότι μπορεί να χρησιμοποιήσετε την κύρια ευρυγώνια κάμερα του Galaxy Z Flip ενώ αυτό είναι κλειστό για τις selfies σας. Στην πρόσοψη του Galaxy Z Flip υπάρχει μία κάμερα ανάλυσης 10 MP με διάφραγμα f/2,4 και τεχνολογία φακού 1,22 μ που βρίσκεται μέσα στην οθόνη. Η συγκεκριμένη κάμερα διαθέτει δύο λειτουργίες – Crop και Full View. Η πρώτη εστιάζει στο πρόσωπο του χρήστη ενώ η δεύτερη αποτυπώνει μία ευρύτερη εικόνα και ενεργοποιείται αυτόματα εφ’ όσον εντοπιστούν περισσότερα από ένα πρόσωπα. Σε ό,τι αφορά το βίντεο, το Galaxy Z Flip “γράφει” κλιπ σε 4K ανάλυση και τα 2160p στα 60 fps, ωστόσο αν θέλετε να εκμεταλλευτείτε τη λειτουργία Super Steady (hint: θέλετε), τότε θα πρέπει να “πέσετε” στα 1080p και να χρησιμοποιήσετε την υπέρ-ευρυγώνια κάμερά του. Γενικώς, σε ό,τι αφορά το βίντεο μπορείτε να πειραματιστείτε άφοβα αφού η συσκευή προσφέρει αρκετές εναλλακτικές. Από πλευράς τεχνικών χαρακτηριστικών, το Galaxy Z Flip κινείται σε εξαιρετικά υψηλά επίπεδα και δεν μας προβλημάτισε καθόλου όσον αφορά τις επιδόσεις. Ο επεξεργαστής είναι ο Qualcomm Snapdragon 855+, ο οποίος σε συνδυασμός με τα 8 GB μνήμης, έχει ως αποτέλεσμα να μην αντιμετωπίζει κανείς πρόβλημα με το πόσο γρήγορη είναι η συσκευή. Επίσης, τα 256 GB του αποθηκευτικού χώρου είναι αρκετά και δύσκολα θα χρειαστεί κανείς επιπλέον αποθηκευτικό χώρο. Η Samsung έχει πλαισιώσει τη συσκευή με μία σειρά από ενδιαφέρουσες δυνατότητες. Έτσι μπορείτε π.χ. να χρησιμοποιείτε χειρονομίες για τον έλεγχο της συσκευής και να τρέχετε apps παράλληλα, εκμεταλλευόμενοι το μεγάλο μήκος της οθόνης του smartphone. Αν μάλιστα μία από τις εφαρμογές που έχετε επιλέξει δεν υποστηρίζει τη λειτουργία αυτή, τότε θα εμφανιστεί σαν picture in picture με δυνατότητα προσαρμογής του μεγέθους του παραθύρου της. Επίσης, αν ενεργοποιήσετε την κάμερα έχοντας “μισάνοιχτο” το Galaxy Z Flip, τότε το περιβάλλον χρήστη της θα χωριστεί αυτομάτως στα δύο για μεγαλύτερη λειτουργικότητα και καλύτερη διαχείριση χώρου. Το ίδιο συμβαίνει και σε άλλες εφαρμογές όπως π.χ. τα άλμπουμ φωτογραφιών και το YouTube (με αναλογία διαστάσεων 21,9:9, κατά την αναπαραγωγή βίντεο μοιραία εμφανίζονται μαύρες μπάρες δεξιά και αριστερά). Κατά τα άλλα το Android 10 έρχεται να προσφέρει μία άρτια εμπειρία χρήσης χωρίς δυσάρεστες εκπλήξεις. Στα της μπαταρίας, η Samsung έκανε καλή δουλειά, προικοδοτώντας το Galaxy Z Flip με δύο μπαταρίες στα 930 mAh (στο επάνω μέρος του) και 2.370 mAh (στο κάτω). Αυτό έγινε προκειμένου να υπάρξει ισορροπία ως προς την κατανομή του βάρους του τηλεφώνου, ενώ στο σύνολό τους, τα 3.300 mAh επαρκούν για κάτι παραπάνω από μία ημέρα τυπικής χρήσης. Υποστηρίζεται φόρτιση 15 W αλλά και λειτουργίες Wireless Fast Charge και Wireless PowerShare. Με δεδομένο ότι το Samsung Galaxy Z Flip κοστίζει 1599 ευρώ, η ερώτηση είναι αν αξίζει να το αποκτήσει κανείς. Η απάντηση δεν είναι και τόσο απλή. Από πλευράς τεχνικών χαρακτηριστικών και επιδόσεων σίγουρα υπάρχουν συσκευές στα ίδια επίπεδα με πολύ χαμηλότερο κόστος. Από την άλλη πλευρά, το Galaxy Z Flip είναι μία ξεχωριστή συσκευή. Ο σχεδιασμός της είναι τέτοιος ώστε είναι από τις συσκευές που έλκουν τα βλέμματα και η αναδιπλούμενη οθόνη είναι αρκούντως εντυπωσιακή για να δικαιολογεί την τιμή. Άλλωστε, είμαστε ακόμη στην αρχή των foldable συσκευών και, όπως συνηθίζεται, το κόστος απόκτησης σε αυτές τις περιπτώσεις κινείται σε αρκετά υψηλότερα επίπεδα. Αν τα αξίζει το Galaxy Z Flip ή όχι είναι μάλλον μία προσωπική επιλογή. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/212837/to-neo-foldable-tis-samsung-einai-mia-diaforetiki-kai-xexoristi-syskeyi
tech,www.cnn.gr,H Huawei θέλει να «ταράξει» εκ νέου τα νερά με το νέο P40 Pro,"14:23 Παρασκευή, 27 Μαρτίου 2020",,"Την ηγετική θέση που κατέχει στην κατηγορία των smartphones θέλει να διατηρήσει η Huawei με τον κινεζικό κολοσσό να παρουσιάζει σήμερα τα μοντέλα της καινούριας σειράς  P40 Series . Τα πρώτα μοντέλα θα τα δούμε σύντομα στην Ελλάδα και, όπως ανέφερε και ο Richard Yu, επικεφαλής του τμήματος συσκευών της  Huawei , «δίνουν μία νέα διάσταση όσον αφορά στη λήψη φωτογραφιών», έναν τομέα όπου ο κινεζικός κολοσσός έχει δώσει ιδιαίτερη έμφαση και προσοχή τα τελευταία χρόνια.  P40 Pro+, P40 Pro P40 Το  P40  Pro έρχεται με οθόνη  6,58 ιντσών,  ενώ το  P40  είναι στις  6,1  ίντσες. Από εκεί και πέρα, ο σχεδιασμός είναι λίγο διαφορετικός σε σχέση με τα προηγούμενα Ρ μοντέλα με αποτέλεσμα το κράτημα να είναι αρκετά πιο βελτιωμένο. Επιπλέον, ο αναγνώστης δακτυλικού αποτυπώματος είναι 30% μεγαλύτερος και 30% πιο γρήγορος στην απόκριση, με αποτέλεσμα να έχει βελτιωθεί γενικώς η ευχρηστία του smartphone. Οι σημαντικότερες βελτιώσεις έχουν γίνει στον τομέα της κάμερας. Τα Huawei P40 και P40 Pro διαθέτουν ενσωματωμένο σύστημα κάμερας Ultra Vision Leica, σε δυο εκδοχές, τριπλής και τετραπλής κάμερας αντίστοιχα. Σημειωτέον πως το P40 Pro+ έχει μία πενταπλή κάμερα. To Huawei P40 Pro φέρνει κοντά τα αντικείμενα με 5x optical zoom, 10x υβριδικό zoom και 50x ψηφιακό zoom. Για πρώτη φορά, το Huawei P40 Pro διαθέτει μία συστοιχία φίλτρων RYYB που βοηθούν στην καλύτερη απορρόφηση του φωτός και βελτιώνουν την ποιότητα των λήψεων που τραβήχτηκαν με χρήση zoom. Ακόμη, η συσκευή διαθέτει ένα σύστημα διπλής κάμερας στην εμπρόσθια πλευρά για ακόμη καλύτερες selfies, ενώ υποστηρίζει auto focus και bokeh εφέ. Όπως είναι αναμενόμενο, η κάμερα αξιοποιεί εφαρμογές τεχνητής νοημοσύνης και οι δύο πιο ενδιαφέρουσες λειτουργίες είναι τα AI Remove Passerby και AI Remove Reflection αφαιρούν τα ανεπιθύμητα στοιχεία και τις αντανακλάσεις, επιτρέποντας στους χρήστες να βελτιώνουν εύκολα τις φωτογραφίες τους εκ των υστέρων. Όσον αφορά στο κομμάτι του video, η 40MP Ultra Wide Cine Camera του Huawei P40 Pro διαθέτει ultra ευρυγώνιο φακό εστιακό μήκος που αντιστοιχεί σε 18mm καθώς και έναν αισθητήρα 1/1.54 ινστών που υποστηρίζει το ίδιο 3:2 aspect ratio που χαρακτηρίζει τις full-frame DSLR κάμερες. Τα pixels σε αυτόν τον αισθητήρα μπορούν να ρυθμιστούν κατάλληλα έτσι ώστε να είναι δυνατή η λήψη βίντεο υψηλής ευκρίνειας. Ακόμη, υποστηρίζεται bokeh εφέ σε πραγματικό χρόνο κατά τη διάρκεια λήψης βίντεο. Τέλος, η λειτουργία Audio Zoom, την οποία διαθέτει όλα τα νέα μοντέλα, επιτρέπει στους χρήστες να ζουμάρουν παράλληλα σε οποιαδήποτε ηχητική πηγή και να ενδυναμώνουν τον ήχο. Τα νέα μοντέλα της σειράς Ρ40 έρχονται με τον επεξεργαστή Kirin 990 5G, ο οποίος είναι ο πιο ισχυρός που έχει κατασκευάσει η Huawei. Επιπλέον, υποστηρίζει τη δυνατότητα λειτουργίας σε δίκτυα 5G. Πέραν αυτού, το Huawei P40 Pro διαθέτει ένα 90Hz panel με βελτιωμένους επεξεργαστές γραφικών για κορυφαία εμπειρία gaming, ενώ τα μοντέλα της σειράς υποστηρίζουν και την τεχνολογία WiFi 6. H μπαταρία είναι στα 4200 mAh στο P40 Pro και στα 3800 mAh για το P40. Επίσης, το P40 Pro έρχεται με έναν φορτιστή στα 40W που προσφέρει εξαιρετικά γρήγορη φόρτιση. Σημειωτέον πως τα νέα μοντέλα διαθέτουν και μία εφαρμογή ψηφιακού βοηθού (Celia), η οποία, όμως, δεν είναι ακόμη διαθέσιμη στην Ελλάδα. Οι προπαραγγελίες ξεκινούν άμεσα με τη Huawei να ξεκινά με αρκετά ενδιαφέρουσες προσφορές. Συγκεκριμένα, με κάθε προπαραγγελία P40 και P40 Pro θα προσφέρεται ως δώρο το P30 Lite. Σημειωτέον πως η τιμή για το P40 Pro είναι στα 1139 ευρώ, ενώ για το P40 τα 849 ευρώ. Η σειρά P40 διαθέτει δύο ακόμη μοντέλα, το P40 lite και το P40 lite E με κόστος απόκτησης τα 369 και ευρώ και 179 ευρώ αντίστοιχα. Με κάθε προπαραγγελία P40 Lite E, θα δίνεται ως δώρο το Huawei Band 3e, ενώ με κάθε προπαραγγελία P40 Lite, θα δίνεται ως δώρο ένα άλλο ένα Huawei smartphone, το Y7 2019. Ένα σημείο που χρήζει επισήμανσης είναι πως αυτά τα τέσσερα smartphones είναι επίσημα οι πρώτες συσκευές Huawei που θα διατεθούν στην Ελλάδα αποκλειστικά με την πλατφόρμα εφαρμογών του κινεζικού κολοσσού, το AppGallery, λόγω των απαγορεύσεων της αμερικανικής κυβέρνησης όσον αφορά τη χρήση των Google services. Σύμφωνα με τη Huawei, το AppGallery είναι ένα ανοιχτό app store που διασφαλίζει την ιδιωτικότητα και ασφάλεια των χρηστών και παρέχει ποικιλία εφαρμογών με ιδιαίτερη έμφαση στις τοπικές εφαρμογές. Αξίζει πάντως να σημειωθεί ότι ήδη έχουν κάνει την εμφάνιση τους αρκετές ιστοσελίδες με οδηγίες όσον αφορά το πως μπορεί κάποιος χρήστης να εγκαταστήσει τις εφαρμογές της Google και κυρίως το Google Play. Επιπλέον, προκειμένου να διευκολύνει τους χρήστες να ανακαλύψουν τα οφέλη και τα πλεονεκτήματα του AppGallery, η Huawei θα προσφέρει υπηρεσία VIP στους κατόχους P40 Series που επιθυμούν να μεταφέρουν εύκολα και γρήγορα τα περιεχόμενα που χρειάζονται από το παλιό τους smartphone στη νέα τους συσκευή, ενώ παράλληλα, θα λειτουργεί, εντελώς δωρεάν, και υπηρεσία door to door, για την έγκαιρη, ασφαλή και αποτελεσματική φροντίδα των συσκευών, μέσω courier. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/212980/h-huawei-thelei-na-taraxei-ek-neoy-ta-nera-me-to-neo-p40-pro
tech,www.cnn.gr,Η Κίνα «απελαύνει» τους... ξένους υπολογιστές,"09:27 Δευτέρα, 09 Δεκεμβρίου 2019","Newsroom, CNN Greece","Η Κίνα θα αντικαταστήσει όλους τους  ξένους υπολογιστές και το ξένο λογισμικό  στα κυβερνητικά γραφεία και στους δημόσιους οργανισμούς της χώρας με κινεζικά προϊόντα, μέσα στην επόμενη τριετία. κρατικές προμήθειες στρατηγικής απεξάρτησης της Κίνας ολοένα περισσότερο από τις ξένες τεχνολογίες. Η απόφαση, σύμφωνα με τους «Financial Times»,  πιθανώς θα πλήξει τις αμερικανικές πολυεθνικές εταιρείες τεχνολογίας  όπως οι HP, Dell και Microsoft, που έχουν κάνει μεγάλες εξαγωγές στην Κίνα. Έρχεται ως  απάντηση στην προσπάθεια των  ΗΠΑ  να περιορίσουν τη χρήση κινεζικής τεχνολογίας, καθώς ο εμπορικός πόλεμος μεταξύ των δύο μεγάλων χωρών έχει σταδιακά αποκτήσει και χαρακτηριστικά «ψυχρού πολέμου» στο πεδίο της τεχνολογίας και της τεχνογνωσίας. Η κυβέρνηση  Τραμπ  απαγόρευσε νωρίτερα φέτος - προτάσσοντας λόγους εθνικής ασφαλείας - στις εταιρείες των ΗΠΑ να συναλλάσσονται με την κινεζική εταιρεία  Huawei  (πρωτοπόρο στα δίκτυα πέμπτης γενιάς 5G) και ήδη οι  αμερικανικές Google, Intel και Qualcomm  έχουν ανακοινώσει ότι «παγώνουν» τη συνεργασία τους με τη Huawei. Η  αμερικανική κυβέρνηση πιέζει τις ευρωπαϊκές κυβερνήσεις  να αποκλείσουν και αυτές την κινεζική εταιρεία από τα νέα ή μελλοντικά έργα εγκατάστασης δικτύων 5G. Αναλυτές της χρηματιστηριακής εταιρείας China Securities εκτιμούν ότι  20 έως 30 εκατομμύρια ξένοι υπολογιστές  και άλλα μέρη υλικού (hardware) θα πρέπει να αντικατασταθούν μετά τη νέα κυβερνητική πολιτική, που εξαγγέλθηκε μετά από προηγούμενη εντολή του κεντρικού γραφείου του Κομμουνιστικού Κόμματος και η οποία θα αρχίσει να τίθεται μαζικά σε εφαρμογή με το νέο έτος. Η νέα πολιτική ήδη βαφτίστηκε « 3-5-2 », επειδή αναμένεται το 30% των αναγκαίων αντικαταστάσεων να γίνει το 2020, το 50% το 2021 και το υπόλοιπο 20% το 2022. Ο νόμος περί Ασφάλειας της χώρας που πέρασε το 2017, ζητούσε από τις δημόσιες υπηρεσίες και κρίσιμες υποδομές να χρησιμοποιούν « ασφαλή και ελεγχόμενη τεχνολογία ». Οι πρόσφατοι δασμοί των ΗΠΑ σε βάρος της Κίνας έδωσαν επείγοντα χαρακτήρα στη νέα πολιτική αυτάρκειας και στήριξης των εγχώριων τεχνολογιών. Η εταιρεία αναλύσεων Jefferies εκτιμά ότι οι αμερικανικές τεχνολογικές εταιρείες είχαν έως τώρα έσοδα περίπου 150 δισεκατομμυρίων δολαρίων  ετησίως  από την Κίνα , αν και ένα μεγάλο μέρος από αυτά προέρχεται από κινεζικές εταιρείες του ιδιωτικού τομέα. Οι αναλυτές, επίσης, θεωρούν ότι η αντικατάσταση του λογισμικού με κινεζικό θα είναι πιο δύσκολο εγχείρημα από ό,τι των υπολογιστών, ιδίως επειδή στην Κίνα γίνεται ευρεία χρήση των αμερικανικών λειτουργικών συστημάτων Microsoft Windows και Apple macOS . Τώρα πλέον οι δημόσιες υπηρεσίες θα πρέπει να βασιστούν εξ ολοκλήρου σε κινεζικής κατασκευής λειτουργικά συστήματα (όπως το Kylin OS) και αντίστοιχες εγχώριες εφαρμογές. Αλλά και σε επίπεδο hardware ανακύπτουν δυσκολίες στην εποχή της παγκοσμιοποίησης . Για παράδειγμα, η κινεζική Lenovo που συναρμολογεί πολλά προϊόντα της στην Κίνα, προμηθεύεται τους επεξεργαστές της από την αμερικανική Intel και τα αποθηκευτικά μέσα της (drives) από τη νοτιοκορεατική Samsung. Αναπάντητο εξάλλου παραμένει το κατά πόσο η νέα πολιτική για τις τεχνολογίες στο δημόσιο τομέα θα επηρεάσει και τις ιδιωτικές εταιρείες της Κίνας. Διαβάστε επίσης Κορωνοϊός: 30 νέα κρούσματα στην Κίνα - Κανένας νέος θάνατος τις τελευταίες 24 ώρες ΗΠΑ: Το Μιζούρι μηνύει την Κίνα για οικονομικές ζημίες λόγω κορωνοϊού Κορωνοϊός: Πάνω από 2,5 εκατομμύρια τα κρούσματα στον κόσμο ",https://www.cnn.gr/tech/story/200001/h-kina-apelaynei-toys-xenoys-ypologistes
tech,www.cnn.gr,Γιατί όλοι οι Έλληνες gamers μιλούν ξαφνικά για το Fiber to the Home;,"13:13 Δευτέρα, 09 Δεκεμβρίου 2019","Newsroom, CNN Greece","Η τεχνολογία που μας πηγαίνει με ταχύτητες… φωτός στην ψηφιακή εποχή και προσφέρει αξεπέραστες online εμπειρίες. Όταν τον περασμένο μήνα ένας τεράστιος αστεροειδής κατέστρεψε το νησί του Fortnite, «βυθίζοντας» στο μαύρο το πιο δημοφιλές διαδικτυακό παιχνίδι όλων των εποχών, οι gamers στην Ελλάδα και τον κόσμο βρέθηκαν ξαφνικά σε κατάσταση πανικού. Μέσα σε ελάχιστα λεπτά, τα μέσα κοινωνικής δικτύωσης πήραν «φωτιά» από εκατομμύρια παίκτες, οι οποίοι αδυνατούσαν να αποδεχθούν το γεγονός ότι το αγαπημένο τους παιχνίδι «έκλεινε» τη 10η σεζόν του με αυτόν τον τρόπο και κυρίως, πως δεν μπορούσαν να συνεχίσουν να παίζουν με τους αγαπημένους τους χαρακτήρες. Έπειτα από το αρχικό σοκ και με τη σκέψη των απανταχού gamers στην 11η σεζόν του διάσημου online game, τα πράγματα ηρέμησαν, τουλάχιστον μέχρι προσφάτως. Διότι τις τελευταίες ημέρες, ένα άλλο θέμα που αφορά στο online gaming άρχισε να αναδύεται μέσα από τα social media, παίρνοντας μάλιστα μεγάλες διαστάσεις και εκτός της gaming κοινότητας. Ξαφνικά, οι gamers στη χώρα μας σταμάτησαν να υπεραναλύουν τα πάντα αναφορικά με τον χαμό στο Fortnite και άρχισαν να μιλούν για το FTTH, δηλαδή το Fiber to the Home. Με τους Έλληνες, λοιπόν, να συγκαταλέγονται στους «πρωταθλητές» της Ευρώπης στο online gaming, δεν υπάρχει αμφιβολία πως έχει τεράστιο ενδιαφέρον να βάλουμε το FTTH κάτω από το «μικροσκόπιό» μας για να ανακαλύψουμε τους λόγους για τους οποίους έχει γίνει «talk of the town» στην κοινότητα των gamers -και όχι μόνο. Εκείνοι που «το έχουν» με την τεχνολογία, κατάλαβαν από την πρώτη κιόλας στιγμή πως το νέο, «καυτό» θέμα που απασχολεί τους Έλληνες gamers, σχετίζεται με το δίκτυο οπτικών ινών στη χώρα μας. Τι είναι οι οπτικές ίνες; Πρόκειται για την τελευταία λέξη της τεχνολογίας σε ό,τι αφορά στην πρόσβασή μας στο Διαδίκτυο αφού ουσιαστικά, η συγκεκριμένη τεχνολογία επιτρέπει την αποστολή και λήψη δεδομένων με υπερ-υψηλές ταχύτητες και εξαιρετική ποιότητα διασύνδεσης, μέσα από καλώδια με πάρα πολύ λεπτά γυάλινα νήματα! Γιατί όμως, οι οπτικές ίνες έγιναν θέμα συζήτησης για τους gamers και με ποιον τρόπο το συγκεκριμένο ζήτημα μας αφορά όλους; Φαίνεται πως τα πάντα ξεκίνησαν όταν έγινε γνωστό πως η υποδομή Fiber To The Home επεκτείνεται και φέρνει στις πρίζες μας 100% οπτική ίνα! Για τους λάτρεις των διαδικτυακών παιχνιδιών και της online ταχύτητας, λοιπόν, οι οποίοι θέλουν να βρίσκονται πάντα μπροστά, να απολαμβάνουν ασταμάτητο video streaming και να έχουν κορυφαίες gaming εμπειρίες όποτε το επιθυμούν, τα νέα για τις οπτικές ίνες που σύντομα θα φτάσουν παντού, είναι κάτι περισσότερο από σημαντικά. Γιατί; Διότι για πρώτη φορά όλοι θα μπορούν να έχουν 100% εγγυημένη ταχύτητα -που μελλοντικά θα φτάσει, μάλιστα, το 1 Gbps- να κάνουν downloading σε δευτερόλεπτα, να βλέπουν HD βίντεο χωρίς διακοπές και να έχουν ταυτόχρονα σε λειτουργία όλες τις smart τους συσκευές. Κυρίως όμως, αυτό σημαίνει πως οι Έλληνες gamers και οι λάτρεις της τεχνολογίας θα έχουν στο εξής τη δυνατότητα για ατελείωτο online gaming, χωρίς καθυστερήσεις και να απολαμβάνουν αξεπέραστη εμπειρία Internet, χάρη στις οπτικές ίνες. Με τους Έλληνες να εμφανίζονται τα τελευταία χρόνια στις πρώτες θέσεις της λίστας με τους λαούς της Ευρώπης που ασχολούνται με τα online παιχνίδια (το 2017 στέφθηκαν, μάλιστα, «πρωταθλητές» στο online gaming) και με τους gamers στη χώρα μας να στρέφονται πλέον μαζικά στο mobile gaming, δεν προκαλεί έκπληξη το γεγονός ότι τα νέα πως το Fiber To Τhe Home (FTTH) επεκτείνεται, προκάλεσε ενθουσιασμό στους λάτρεις των διαδικτυακών παιχνιδιών στη χώρα μας. Ακόμη μεγαλύτερα κύματα ενθουσιασμού, βέβαια, σκόρπισε ενδεχομένως η είδηση ότι όσοι επιθυμούν να απολαμβάνουν τις αξεπέραστες ταχύτητες της οπτικής ίνας μέχρι το σπίτι, μπορούν να λάβουν ειδική επιδότηση συνολικού ύψους 360 ευρώ μέσα από την καινοτόμα δράση Superfast Broadband . Για την ώρα, πάνω από 92.000 νοικοκυριά και επιχειρήσεις έχουν πρόσβαση στη τεχνολογία Fiber To Τhe Home. Για την ακρίβεια, οι «τυχεροί» gamers που έχουν τη δυνατότητα πρόσβασης σε FTTH είναι εκείνοι οι οποίοι ζουν σε περιοχές στο Παλαιό Φάληρο, το Μαρούσι, το Γαλάτσι, το Χαλάνδρι, τον Παπάγο-Χολαργό, την Κηφισιά, τα Πατήσια, τον Άγιο Αρτέμιο, τους Αμπελόκηπους, τη Νέα Σμύρνη και το Ψυχικό στην Αθήνα. Μάλιστα, οι οπτικές ίνες έχουν ξεπεράσει τα όρια της Αττικής, με τη Θεσσαλονίκη, την Καλαμαριά, το Πανόραμα, την Ευκαρπία, το Ωραιόκαστρο στην Βόρεια Ελλάδα, καθώς και τη Σπάρτη και τα Χανιά να απολαμβάνουν σήμερα 100% εγγυημένες ταχύτητες των 100 και 200Mbps. Τα αισιόδοξα νέα για τους όλους όμως, είναι πως σύντομα, το μεγαλύτερο δίκτυο FTTH της χώρας θα φτάσει -χάρη στην COSMOTE- σε νέες περιοχές, σε περισσότερα σπίτια κι επιχειρήσεις, αλλά και σε εγκαταστάσεις μεγάλης κοινωνικής σημασίας, όπως πανεπιστημιακά ιδρύματα, κέντρα μεταφορών, βιομηχανικά πάρκα και δημόσια κτήρια. Οι οπτικές ίνες φέρνουν δίχως αμφιβολία το αύριο του gaming στο σήμερα και μας οδηγούν με ταχύτητες… φωτός στη νέα ψηφιακή εποχή. Και αυτά είναι σίγουρα «μεγάλα νέα» για τους gamers -και όχι μόνο! Είτε ανήκετε, λοιπόν, στους λάτρεις του gaming είτε όχι, ελέγξτε τώρα με ένα «κλικ» ποια είναι η υψηλότερη ταχύτητα που μπορείτε να έχετε στη διάθεσή σας, στο σπίτι ή την επιχείρησή σας και κάντε την καθημερινότητά σας ακόμη καλύτερη. Όσο για εκείνους που ακόμη δεν έχουν ακόμη τη δυνατότητα να στραφούν στην υποδομή Fiber To The Home, υπάρχουν εναλλακτικές οι οποίες μπορούν να τους δώσουν τη δυνατότητα να κάνουν ένα boost στη σύνδεσή τους , ενισχύοντας σημαντικά την ταχύτητα της σύνδεσής τους, μέχρι να μπορούν να απολαμβάνουν κι εκείνοι τις απεριόριστες δυνατότητες των οπτικών ινών μέχρι την πρίζα του σπιτιού τους. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/200030/giati-oloi-oi-ellines-gamers-miloyn-xafnika-gia-to-fiber-to-the-home
tech,www.cnn.gr,«DNA των Πραγμάτων»: Αποθήκευση πληροφοριών σε καθημερινά αντικείμενα,"13:41 Τρίτη, 10 Δεκεμβρίου 2019","Newsroom, CNN Greece","Ερευνητές από την Ελβετία και το Ισραήλ βρήκαν μια πρωτοποριακή μέθοδο  να αποθηκεύουν πληροφορίες σχεδόν σε κάθε αντικείμενο , έτσι ώστε αυτό να μπορεί να αναπαραχθεί πολλές φορές με βάση τις οδηγίες που φέρει το ίδιο στο εσωτερικό του. Ο τρόπος αποθήκευσης της πληροφορίας είναι ίδιος όπως στα έμβια όντα:  στα μόρια του  DNA . Δημιουργούνται έτσι πράγματα που έχουν τη δική τους μνήμη συνθετικού DNA. Μέχρι σήμερα είχε καταστεί εφικτό να αποθηκεύονται  τεράστιοι όγκοι δεδομένων  όχι σε σκληρούς δίσκους ή σε άλλα μαγνητικά μέσα που έχουν ημερομηνία λήξης, αλλά στο βιολογικό μόριο του DNA, το οποίο έχει προταθεί ως η λύση για την μακρόχρονη αποθήκευση πολύτιμων δεδομένων. Η νέα τεχνική αποθήκευσης σε συνθετικό DNA ανοίγει  νέες δυνατότητες , που μπορούν μελλοντικά να επεκτείνουν το  Διαδίκτυο των Πραγμάτων  στο  DNA των Πραγμάτων . Τα ζωντανά όντα περιέχουν στο DNA τους τις πληροφορίες για τη δημιουργία και τη λειτουργία τους.  Αυτό δεν συμβαίνει στα υλικά αντικείμενα , συνεπώς οποιοσδήποτε θέλει π.χ. να εκτυπώσει τρισδιάστατα ένα πράγμα, πρέπει επίσης να διαθέτει ξεχωριστά σε ψηφιακή μορφή και τις κατάλληλες οδηγίες. Αν κανείς χρειαστεί να τυπώσει το ίδιο αντικείμενο μετά από χρόνια, θα πρέπει να έχει πρόσβαση στις αρχικές ψηφιακές πληροφορίες, καθώς το ίδιο το αντικείμενο δεν αποθηκεύει τις οδηγίες για την εκτύπωση του. Τώρα,  για πρώτη φορά στον κόσμο , οι ερευνητές, με επικεφαλής τον καθηγητή Ρόμπερτ Γκρας του Τμήματος Χημείας και Εφαρμοσμένων Βιοεπιστημών του Ελβετικού Ομοσπονδιακού Ινστιτούτου Τεχνολογίας (ΕΤΗ) της Ζυρίχης, που έκαναν τη σχετική δημοσίευση στο περιοδικό βιοτεχνολογίας «Nature Biotechnology», κατάφεραν να αποθηκεύουν τις πληροφορίες μέσα στο ίδιο το αντικείμενο. «Με αυτή τη μέθοδο, μπορούμε να ενσωματώσουμε οδηγίες τρισδιάστατης εκτύπωσης μέσα σε ένα αντικείμενο, έτσι ώστε μετά από δεκαετίες ή ακόμη και αιώνες να είναι δυνατό να ανακτηθούν αυτές οι πληροφορίες άμεσα από το ίδιο το αντικείμενο», δήλωσε ο Γκρας. Ενδεικτικά, οι ερευνητές παρήγαν από τρισδιάστατο εκτυπωτή ένα  πλαστικό κουνέλι , το οποίο περιέχει μέσα του τις  οδηγίες για την εκτύπωσή του  (περίπου 100 kilobytes δεδομένων). Το πέτυχαν αυτό, προσθέτοντας στο πλαστικό μικροσκοπικά γυάλινα σφαιρίδια που περιείχαν συνθετικό DNA.  «Έτσι,  όπως τα πραγματικά κουνέλια , το δικό μας πλαστικό κουνέλι περιέχει επίσης τις δικές του οδηγίες για την αναπαραγωγή του», δήλωσε ο Γκρας. Και όπως στα έμβια όντα, η νέα τεχνολογία διατηρεί αυτές τις πληροφορίες για αρκετές γενιές, οπότε  αρκεί να ανακτηθούν οι πληροφορίες  από το πλαστικό κουνέλι, ώστε να παραχθεί ένα καινούριο. Οι ερευνητές επανέλαβαν τη διαδικασία για πέντε διαδοχικές γενιές πλαστικών κουνελιών, χωρίς την παραμικρή απώλεια ή σφάλμα των δεδομένων, ακόμη και όταν είχαν περάσει εννέα μήνες από την προηγούμενη «αναπαραγωγή». «Το DNA είναι σήμερα  το μόνο αποθηκευτικό μέσο που μπορεί να υπάρξει και σε υγρή μορφή , πράγμα που μας επιτρέπει να το εισάγουμε σε αντικείμενα οποιουδήποτε σχήματος», ανέφερε ο Ισραηλινός επιστήμονας της πληροφορικής Γιανίβ Έρλιχ. Μια πρόσθετη εφαρμογή της νέας τεχνολογίας είναι όχι η αποθήκευση, αλλά η  απόκρυψη πληροφοριών  μέσα σε αντικείμενα (στεγανογραφία). Οι ερευνητές έδειξαν ότι είναι δυνατή, εφαρμόζοντας την σε ένα  μυστικό αρχείο  που είχε διασώσει από το γκέτο της Βαρσοβίας ένας Εβραίος ιστορικός για μην πέσει στα χέρια των Ναζί. Το κείμενο ψηφιοποιήθηκε και αποθηκεύτηκε (1,4 megabytes) σε γυάλινα σφαιρίδια, τα οποία μετά ενσωματώθηκαν στους φακούς κοινών γυαλιών μυωπίας. Στη συνέχεια ήταν δυνατή η ανάκτηση αυτών των κρυμμένων πληροφοριών. «Δεν θα υπήρχε κανένα πρόβλημα να περάσεις ένα τέτοιο ζευγάρι γυαλιά από τους ελέγχους ασφαλείας των αεροδρομίων και έτσι  να μεταφέρεις πληροφορίες από το μέρος στο άλλο χωρίς να γίνεις αντιληπτός », ανέφερε ο Έρλιχ, που έχει δημιουργήσει την εταιρεία Yaniv Erlich Lab LLC. Οι πληροφορίες μπορούν να κρυφτούν θεωρητικά σε οποιοδήποτε πλαστικό αντικείμενο. Ακόμη, με τη νέα τεχνολογία είναι δυνατό να ενσωματωθούν πληροφορίες σχετικά με την ποιότητα τους μέσα σε κατασκευαστικά υλικά, χρώματα και άλλα προϊόντα, έτσι ώστε να ανακτώνται άμεσα από τις αρμόδιες αρχές ή κάθε άλλο ενδιαφερόμενο κατά τον έλεγχο του αντικειμένου. Προς το παρόν,  η μέθοδος είναι σχετικά ακριβή , καθώς η «μετάφραση» ενός ψηφιακού αρχείου (π.χ. οδηγιών για 3D - εκτύπωση) και η αποθήκευση του σε συνθετικά μόρια DNA μέσα στο αντικείμενο κοστίζει περίπου 2.000 ελβετικά φράγκα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/200162/dna-ton-pragmaton-apothikeysi-pliroforion-se-kathimerina-antikeimena
tech,www.cnn.gr,HONOR 9X: Μόλις έφτασε και εντυπωσιάζει με τα χαρακτηριστικά και την τιμή του!,"14:15 Πέμπτη, 12 Δεκεμβρίου 2019","Newsroom, CNN Greece","Και στην Ελληνική αγορά βρίσκεται, πλέον, το πολυαναμενόμενο HONOR 9X, ο διάδοχος του επιτυχημένου - με πάνω από 15 εκατομμύρια πωλήσεις - ΗΟΝΟR 8Χ. Το HONOR 9X ξεχωρίζει τόσο για τον νεανικό σχεδιασμό, την υπέροχη, μεγάλη οθόνη FullView 6.59’’ αλλά και την pop-up selfie κάμερα 16MP, που εμφανίζεται μόνο όταν τη χρειάζεσαι από μια ειδικά σχεδιασμένη θέση του smartphone. Το σύστημα τριπλής AI κάμερας (48MP + 8MP + 2MP), απαθανατίζει, με εντυπωσιακό τρόπο, εικόνες ακόμη και σε οπτικό πεδίο που αγγίζει τις 120 μοίρες. Έτσι, μπορείς να φωτογραφίσεις εύκολα, ακόμη και μεγάλους χώρους ή περιβάλλον, με την ακρίβεια και την ποιότητα ενός επαγγελματία φωτογράφου. Η λειτουργία Τεχνητής Νοημοσύνης AIS Super Night σε συνδυασμό με τη βασική κάμερα των 48MP, επιτρέπουν την καταγραφή, με απόλυτη ευκρίνεια, κάθε λεπτομέρειας του νυχτερινού τοπίου. Η λειτουργία 3D Portrait, διαθέσιμη τόσο στην pop-up εμπρόσθια κάμερα, όσο και στην κύρια οπίσθια τριπλή κάμερα, χαρίζει εξαιρετικά πορτρέτα με εφέ φωτισμού που παραπέμπουν σε φωτογραφικό στούντιο. Οι εντυπωσιακές λειτουργίες του HONOR 9X συνεχίζουν και στη λήψη βίντεο. Μέσα από το AI Video Stabilization απολαμβάνεις εξαιρετικά ομαλές λήψεις υψηλής ανάλυσης έως 720p, χωρίς να υπάρχει ανάγκη για κάποιο επιπλέον αξεσουάρ σταθεροποίησης της εικόνας. Το HONOR 9X διαθέτει οκταπύρηνο επεξεργαστή Kirin 710 και 4GB μνήμη RAM με λειτουργικό σύστημα Android 9.0 με EMUI 9.1, που προσφέρουν ταχύτητα και ευχρηστία. Η πανίσχυρη μπαταρία (4000mAh) του HONOR 9X δεν σε απογοητεύει, καθώς προσφέρει ενέργεια σε όλη τη διάρκεια της ημέρας ώστε να μπορείς να απολαμβάνεις μουσική, video, gaming και ομιλία. Το HONOR 9X είναι ιδανικό και για όλους gamers που έχουν τις υψηλότερες απαιτήσεις από τη συσκευή τους. Mέσω της GPU Turbo 3.0, έχεις κορυφαίες επιδόσεις στα αγαπημένα σου games, χωρίς κολλήματα και καθυστερήσεις. To  HONOR  9X  διατίθεται σε συνεργαζόμενα καταστήματα στην τιμή των 269 Ευρώ! Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/200450/honor-9x-molis-eftase-kai-entyposiazei-me-ta-xaraktiristika-kai-tin-timi-toy
tech,www.cnn.gr,Ένα κομμάτι... γυαλί φέρνει την «επανάσταση» στην αποθήκευση δεδομένων,"11:40 Παρασκευή, 13 Δεκεμβρίου 2019","Newsroom, CNN Greece","Τη δυνατότητα  εγγραφής ,  αποθήκευσης  αλλά και  αναπαραγωγής τεράστιου όγκου δεδομένων  σε ένα  κομμάτι γυαλί  που θα αντέξει για περισσότερα από 1.000 χρόνια πέτυχε η  Microsoft   με την  Warner Bros , κάνοντας πραγματικότητα σκηνές από ταινίες του Σούπερμαν όπου οι υπολογιστές αποτελούνταν από κρυστάλλους και ολόκληρη η ιστορία ενός πλανήτη «χωρούσε» σε κομμάτι μιας κρυσταλλικής δομής. Πρόσφατα, οι ειδικοί των εργαστηρίων έρευνας της Microsoft προχώρησαν σε μια ανακοίνωση που αλλάζει τα δεδομένα: στο πλαίσιο του προγράμματος « Project Silica », μια ερευνητική προσπάθεια της Microsoft που βασίζεται σε πρόσφατες ανακαλύψεις στον χώρο των οπτικών μέσων  υπερταχέων λέιζερ  σε συνδυασμό με τεχνητή νοημοσύνη, κατάφεραν να αποθηκεύσουν δεδομένα σε ένα κομμάτι κρυσταλλικού γυαλιού. Όπως αναφέρεται σε σχετική ανακοίνωση, χρησιμοποιώντας τα προαναφερθέντα λέιζερ οι επιστήμονες του «Project Silica»  κατάφεραν να κωδικοποιήσουν τα δεδομένα σε γυαλί , δημιουργώντας τρισδιάστατες εγχαράξεις και παραμορφώσεις, σε διάφορά βάθη και υπό διαφορετικές γωνίες στο εσωτερικό ενός κομματιού γυαλιού, διαστάσεων 75Χ75 χιλιοστών και πάχους μόλις 2 χιλιοστών! Ειδικοί αλγόριθμοι  μηχανικής μάθησης «διαβάζουν» τα αποθηκευμένα δεδομένα, αποκωδικοποιώντας εικόνες και σχέδια/σχήματα που δημιουργούνται καθώς μια ακτίνα πολωμένου φωτός διαπερνά το κομμάτι γυαλιού που δεν ξεπερνάει σε μέγεθος ένα σουβέρ. Οι ερευνητές της Microsoft επέλεξαν να αποθηκεύσουν σε αυτό το πολύτιμο, πρωτοεμφανιζόμενο νέο μέσο αποθήκευσης την πρώτη blockbuster ταινία του Hollywood που έκανε αναφορές σε παρόμοια τεχνολογία και ενδεχομένως αποτέλεσε την έμπνευση: την κλασσική ταινία Superman, του 1978. Το σκληρό γυαλί με βάση το  πυρίτιο  είναι  εξαιρετικά ανθεκτικό  στη βύθιση σε νερό, έκθεση σε υψηλές θερμοκρασίες, παραμόρφωση από έκθεση σε μικροκύματα και μαγνητική ακτινοβολία, αλλά και την χάραξη! Γενικά, φαίνεται ότι μπορεί να αντιμετωπίσει ιδανικά περιβαλλοντικούς κινδύνους, γεγονός που σύμφωνα με τους επιστήμονες της Microsoft το κάνει ιδανικό για την διατήρηση πολύτιμων ιστορικών αρχείων και πολιτιστικών θησαυρών που συνήθως επηρεάζονται από τέτοιους παράγοντες. Η επιτυχής εγγραφή αλλά και αναπαραγωγή δεδομένων από αυτό το κομμάτι γυαλί λειτούργησε ως «απόδειξη έννοιας» για το σύνολο του Project Silica. Όπως δηλώνει ο Marc Russinovich, Chief Technology Officer του Azure, η εφαρμογή της Microsoft που θα κερδίσει τα μέγιστα από αυτή την ανακάλυψη. «Το να αποθηκεύσουμε την ταινία Superman σε γυαλί και να καταφέρουμε να την αναπαράγουμε επιτυχώς ήταν ένα σημαντικό ορόσημο για εμάς. Δεν ισχυρίζομαι ότι έχουμε απαντήσεις για κάθε ερώτημα, αλλά πλέον φαίνεται ότι είμαστε στην φάση του πειραματισμού και της βελτίωσης, αντί απλά να αναρωτιόμαστε ""μπορούμε να το κάνουμε;""», ανέφερε. Η σημαντική αυτή ανακάλυψη έγινε σε συνεργασία με τα στούντιο της Warner Bros, που ανέκαθεν αναζητούσαν νέες τεχνολογίες για να αποθηκεύσουν με ασφάλεια την εκτενή και ιστορική τους «βιβλιοθήκη» ταινιών, ανάμεσα στις οποίες συγκαταλέγεται η «Casablanka» αλλά και χιλιάδες άλλων αρχείων από ραδιόφωνο, κινηματογράφο, θέατρο, τηλεόραση και δεκάδες μέσα. Για χρόνια αναζητούσαν μια  νέα τεχνολογία  η οποία  θα αντιστεκόταν στο πέρασμα του χρόνου  αλλά και τις αντίξοες περιβαλλοντικές, όπως και πιθανούς απρόβλεπτους παράγοντες όπως ηλιακές καταιγίδες, χωρίς να απαιτεί συγκεκριμένες συνθήκες αποθήκευσης. Εξ ου και μόλις έμαθαν ότι η Microsoft ανέπτυσσε μια τέτοια τεχνολογία, όπως είπε και η Chief Technology Officer της Warner Bros, Vicky Colf: ""Ήταν σαν φάρος στο σκοτάδι για εμάς, μόλις πληροφορηθήκαμε ότι η Microsoft είχε αναπτύξει τέτοια τεχνολογία, θέλαμε να βοηθήσουμε να αποδειχθεί!». Η ανακάλυψη αυτή είναι μιας στρατηγικής σημασίας εξέλιξης καθώς μπορεί να σημάνει το τέλος των ακριβών, αλλά και όχι 100% εγγυημένων, μέσων αποθήκευσης πληροφοριών. Οι  ποσότητες πληροφοριών  που καλείται να αποθηκεύσει η ανθρωπότητα είναι αστρονομικές, ενώ οι μέχρι τώρα διαθέσιμες τεχνολογίες είναι περιοριστικές καθώς έχουν ορισμένη διάρκεια ζωής και μπορεί να υποστούν βλάβες από εξωτερικούς παράγοντες. Οι σκληροί δίσκοι συνήθως απαιτούν αντικατάσταση σε βάθος χρόνου πενταετίας, οι μαγνητικές ταινίες σε 7 χρόνια και η συνεχής εξέλιξη των μέσων κάνει την αναβάθμιση τους μια μόνιμη, καθώς και ακριβή, υπόθεση. Με την αποθήκευση σε γυαλί το κόστος αποθήκευσης δεδομένων  μπορεί να μειωθεί δραστικά , καθώς τα λέιζερ που εγγράφουν την πληροφορία δεν την αποτυπώνουν απλά σε μια επιφάνεια, αλλά την εγγράφουν απευθείας στη δομή του γυαλιού, αλλάζοντάς την και επιτρέποντας έτσι στο γυαλί αυτό να τη διατηρήσει για αιώνες αναλλοίωτη. Επιπλέον, η αποθήκευση σε γυαλί θα μειώσει το περιβαλλοντικό κόστος του data storage καθώς το γυαλί δεν απαιτεί συγκεκριμένες θερμοκρασίες για την αποθήκευσή του, όπως συμβαίνει επί του παρόντος με τις μαζικές εγκαταστάσεις αποθήκευσης δεδομένων, ούτε χρειάζεται να απορροφά την υγρασία από την ατμόσφαιρα ώστε να τις διατηρεί αναλλοίωτες. Το συγκεκριμένο project της Microsoft  δεν απευθύνεται ακόμα στο ευρύ κοινό . « Δεν προσπαθούμε να δημιουργήσουμε αντικείμενα για το σπίτι  ή κάτι για να αναπαράγουμε ταινίες. Δημιουργούμε αποθηκευτικές λύσεις που θα λειτουργούν σε επίπεδο cloud, ώστε να εξαλείψουμε τον ακριβό κύκλο της μετακόμισης και επανεγγραφής των δεδομένων σε κάθε νέα γενιά. Θέλουμε κάτι το οποίο θα μπορούμε να αφήσουμε στο ράφι για 50, 100 ή και 1000 χρόνια και να το ξεχάσουμε μέχρι να το ξαναχρειαστούμε» δήλωσε ο Ant Rowstron, συνεργάτης και αναπληρωτής διευθυντής του Microsoft Research Cambridge στην Αγγλία, που συνεργάστηκε με το Πανεπιστήμιο του Southampton για την ανάπτυξη του Project Silica. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/200567/ena-kommati-gyali-fernei-tin-epanastasi-stin-apothikeysi-dedomenon
tech,www.cnn.gr,Vodafone: Ποιες είναι οι πρώτες εφαρμογές που θα αξιοποιούν το 5G,"13:10 Παρασκευή, 13 Δεκεμβρίου 2019",,"Γεύση από το όχι πολύ μακρινό μέλλον και τις δυνατότητες όσον αφορά καινούργιες εφαρμογές που μπορεί να προσφέρει η  5η γενιά  κινητής τηλεφωνίας  ( 5G ) επεδίωξε να προσφέρει η  Vodafone  Ελλάδος στην ειδική εκδήλωση που πραγματοποιήθηκε στην πόλη των Τρικάλων. ολογράμματος τηλερομποτική χειρουργική οδήγηση οχήματος καινοτόμες εφαρμογές Δημήτρη Παπαστεργίου Το 5G είναι πάντως μία από τις σημαντικότερες τεχνολογικές εξελίξεις των τελευταίων ετών και η αύξηση των ταχυτήτων είναι απλά ένα από τα πλεονεκτήματα του. Ο πρόεδρος και διευθύνων σύμβουλος της  Vodafone  Ελλάδος,  Χάρης Μπρουμίδης  έκανε λόγο για μία πλατφόρμα δικτύου πάνω στην οποία μπορούν να υλοποιηθούν εφαρμογές που με τη σειρά τους θα αλλάξουν τη ζωή μας. Όπως είναι αυτές που παρουσίασε η Vodafone και ήταν: -  Έξυπνη μετακίνηση:  η παρουσίαση που έγινε αφορούσε την οδήγηση ενός αυτοκινήτου εξ αποστάσεως μέσω 5G διασύνδεσης. Χάρη στις υψηλές ταχύτητες και την αξιοπιστία του δικτύου 5G, ο οδηγός χειρίστηκε το όχημα από απόσταση μέσω cockpit και οθόνης, όπου σε πραγματικό χρόνο είχε την ίδια ορατότητα στην πορεία του αυτοκινήτου, όπως εάν βρισκόταν στη θέση του οδηγού. Οι «εντολές» του οδηγού μεταφέρθηκαν αυτόματα μέσω 5G, με άμεση ανταπόκριση του οχήματος. Το δίκτυο 5G υποστήριξε την οδήγηση ενός οχήματος από απόσταση, καθώς εξασφάλισε υψηλή ταχύτητα, αξιοπιστία και άριστη απόκριση του δικτύου (low latency), σε συνδυασμό με μεγάλο bandwidth για την άμεση μεταφορά εικόνας και τη δυνατότητα άμεσου χειρισμού εξ αποστάσεως. Η υλοποίηση της πιλοτικής αυτής εφαρμογής έγινε σε συνεργασία με την εταιρία Luxoft. -  Τηλερομποτική χειρουργική:  παρουσιάστηκε η δυνατότητα τηλεχειρουργικής, μέσω δικτύου 5G, σε συνεργασία με το Ιατρικό Κέντρο Αθηνών και το Ερευνητικό Πανεπιστημιακό  Ινστιτούτο Συστημάτων Επικοινωνιών και Υπολογιστών  (ΕΠΙΣΕΥ) του Εθνικού Μετσοβίου Πολυτεχνείου. Πρόκειται για το επόμενο βήμα στην ήδη διαδεδομένη ρομποτική χειρουργική, που θα δίνει τη δυνατότητα στον χειρουργό να διενεργεί χειρουργικές επεμβάσεις εξ αποστάσεως, ανταποκρινόμενος σε μια έκτακτη ανάγκη ή και μέχρι να φτάσει στο νοσοκομείο, προλαμβάνοντας έτσι την απώλεια μιας ανθρώπινης ζωής. Στο πλαίσιο της πιλοτικής εφαρμογής που παρουσιάστηκε, ο  δρ. Κωνσταντίνος Κωνσταντινίδης,  διευθυντής Γενικής, Βαριατρικής, Λαπαροσκοπικής & Ρομποτικής Χειρουργικής Κλινικής, στο Ιατρικό Κέντρο Αθηνών είχε τη δυνατότητα, από την πόλη των Τρικάλων, να συνδεθεί μέσω 5G και να χειριστεί απομακρυσμένα τους χειρουργικούς βραχίονες που βρίσκοταν στο Ιατρικό Κέντρο Αθηνών, καθοδηγώντας την εκτέλεση χειρουργικών κινήσεων, ακριβείας. Η μεταφορά εικόνας από το χειρουργείο μέσω 5G υποστηρίχθηκε από το Ιατρικό Κέντρο Αθηνών και την Livemedia, ενώ η εφαρμογή αυτή παρουσιάστηκε σε συνεργασία και με το Εργαστήριο Ρομποτικής και Αυτοματισμού της Σχολής Ηλεκτρολόγων Μηχανικών & Μηχανικών Υπολογιστών, του  Εθνικού Μετσόβιου Πολυτεχνείου. -  Εκπαίδευση μέσω ολογράμματος:  εξίσου εντυπωσιακό ήταν και η επίδειξη της εφαρμογής για τη χρήση ολογραμμάτων στο χώρο της εκπαίδευσης. Κατά τη διάρκεια της παρουσίασης, χάρη στο δίκτυο 5G της Vodafone, μαθητές από το 7ο Γυμνάσιο Τρικάλων είχαν την ευκαιρία να παρακολουθήσουν ένα διαφορετικό μάθημα για την ανθρώπινη εξερεύνηση του διαστήματος. Μέσω ολογραφικής κλήσης ο  Δρ. Γιώργος Βεκίνης , Διευθυντής Ερευνών και Υπεύθυνος του Γραφείου Εκπαίδευσης του Εθνικού Κέντρου Έρευνας Φυσικών Επιστημών «Δημόκριτος», «συνδέθηκε» με την τάξη και μίλησε στους μαθητές για τις προκλήσεις που συνεπάγεται το ταξίδι και η ζωή στο διάστημα και τον Άρη, καθώς και για τη σχετική επιστημονική έρευνα που διεξάγει το ΕΚΕΦΕ «Δημόκριτος», υποστηρίζοντας διαστημικές αποστολές. Η τεχνολογία 5G υποστηρίζει ολογραφικές κλήσεις χάρη στις υψηλές ταχύτητες και την εξαιρετική απόκριση. Η υλοποίηση της εφαρμογής αυτή έγινε δυνατή σε συνεργασία με την εταιρία Musion 3D και την κοινωνική επιχείρηση Science Communication.  Αυτό που πρέπει να γίνει κατανοητό είναι πως το 5G δεν είναι μόνο ταχύτητα αλλά έχει κάποια ιδιαίτερα χαρακτηριστικά όπως είναι η ταχύτατη απόκριση (low latency) και η δυνατότητα για «απόδοση» υποδομής για κάποια υπηρεσία (network slicing) που δίνουν πολλές δυνατότητες. Ο κ. Μπρουμίδης ότι υπάρχουν εφαρμογές σε διάφορους κλάδους που κινούνται σε διαφορετικά επίπεδα ωριμότητας και είναι αυτές που θα δούμε στα πρώτα στάδια της εμπορικής αξιοποίησης των δικτύων 5G. Ο επικεφαλής της Vodafone Ελλάδος επανέλαβε ότι τα πρώτα 5G δίκτυα θα τα δούμε το 2021, ενώ αξίζει να σημειωθεί ότι τόνισε ότι η ανάπτυξη του δικτύου θα γίνει και με βάση τη ζήτηση για συγκεκριμένες εφαρμογές που θα υπάρχουν από διάφορες περιοχές της Ελλάδας. Πρακτικά, αυτό σημαίνει ότι αν υπάρχει κάποια εφαρμογή για έναν βιομηχανικό κλάδο που χρειάζεται το 5G και υπάρχει εμπορικό ενδιαφέρον από εταιρείες που είναι εκτός μεγάλου αστικού κέντρου, θα μπορούσε να ξεκινήσει η ανάπτυξη του δικτύου 5ης γενιάς από εκεί. Όπως επίσης αναμένεται να δούμε και την ανάπτυξη ενός νέου οικοσυστήματος με καινούριες υπηρεσίες όπως και τη δημιουργία «κλειστών», ιδιωτικών δικτύων για μεγάλους οργανισμούς με εξειδικευμένες απαιτήσεις. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/200584/vodafone-poies-einai-oi-protes-efarmoges-poy-tha-axiopoioyn-to-5g
tech,www.cnn.gr,Xbox Series X: Η Microsoft έκανε τα αποκαλυπτήριά του,"13:48 Παρασκευή, 13 Δεκεμβρίου 2019","Newsroom, CNN Greece","Και το όνομα αυτού…  Xbox Series X . Η  Microsoft   έκανε μόλις τα αποκαλυπτήρια της νέας  παιχνιδοκονσόλας της, η οποία, όπως ήταν αναμενόμενο, έκλεψε τις εντυπώσεις κατά τη διάρκεια των  The Game Awards .  Xbox Series X  Χριστούγεννα του 2020 Η νέα παιχνιδοκονσόλα μέχρι τώρα ήταν γνωστή ως  Project Scarlett  και σύμφωνα με την κατασκευάστρια εταιρεία θα είναι  «τέσσερις φορές το πιο γρήγορο και το πιο δυνατό Xbox»  θέτοντας έτσι νέο πήχη για την απόδοση, την ταχύτητα και τη συμβατότητα. Η αμέσως προηγούμενη έκδοση του Xbox, το Xbox One, κυκλοφόρησε το 2013, με τις δύο βελτιωμένες εκδοχές του, το Xbox One S και το Xbox One X να λανσάρονται το 2016 και 2017 αντίστοιχα.   Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/200575/xbox-series-x-h-microsoft-ekane-ta-apokalyptiria-toy
tech,www.cnn.gr,Πάνω από 4 εκατομμύρια οι γραμμές σταθερής ευρυζωνικής πρόσβασης,"14:44 Παρασκευή, 13 Δεκεμβρίου 2019","Newsroom, CNN Greece","Ξεπέρασαν τα 4 εκατομμύρια οι γραμμές σταθερής  ευρυζωνικής  πρόσβασης στη χώρα με παράλληλη αύξηση των προϊόντων εικονικής ευρυζωνικής πρόσβασης κατά το α’ εξάμηνο του 2019, σύμφωνα με σχετική  έκθεση  που δημοσίευσε η Εθνική Επιτροπή Τηλεπικοινωνιών και Ταχευδρομείων ( ΕΕΤΤ ). δικτύων νέας γενιάς ευρυζωνικότητας Συγκεκριμένα, σύμφωνα με την έκθεση της ΕΕΤΤ για το α’ εξάμηνο του 2019 : 1. Ξεπέρασαν τα 4 εκατομμύρια οι γραμμές σταθερής ευρυζωνικής πρόσβασης Οι ευρυζωνικές συνδέσεις στα μέσα του 2019 ανήλθαν σε 4.042.165, καταγράφοντας διείσδυση 37,6% στον πληθυσμό. 2. Η εξέλιξη ευρυζωνικών γραμμών ανά τύπο πρόσβασης Το α’ εξάμηνο του 2019, οι γραμμές xDSL μέσω ΑΠΤΒ ανήλθαν σε 2.102.398. Εξ’ αυτών, 150.714 γραμμές παρέχονται ως εικονικά προϊόντα VPU και 65.639 ως προϊόντα χονδρικής ευρυζωνικής πρόσβασης VLU. Το μερίδιό τους στο σύνολο των ευρυζωνικών γραμμών υποχώρησε στο 48,28%. Το ποσοστό των γραμμών ΑΡΥΣ, V-ΑΡΥΣ χονδρικής (bitstream) στο σύνολο των ευρυζωνικών γραμμών σημείωσε άνοδο, φθάνοντας το 3,9%. Οι ευρυζωνικές γραμμές λιανικής του ΟΤΕ κινήθηκαν ανοδικά, καταλαμβάνοντας μερίδιο 47,53% επί του συνόλου των ευρυζωνικών γραμμών της χώρας. 3. Η εξέλιξη ευρυζωνικών γραμμών ανά ταχύτητα πρόσβασης Η πλειονότητα των γραμμών (άνω του 96%) αντιστοιχεί σε ονομαστικές ταχύτητες (download) άνω των 10Mbps. Σημαντική είναι η αύξηση του ποσοστού των γραμμών υψηλών ταχυτήτων (30 Mbps και άνω), οι οποίες συνιστούν πλέον το 23,3% των ευρυζωνικών γραμμών της χώρας, με τις γραμμές των 100Mbps και άνω, να συνιστούν ποσοστό 1,1%. Το σύνολο των ενεργών συνδρομητών κινητών τηλεπικοινωνιών που έκαναν χρήση υπηρεσιών δεδομένων στο Διαδίκτυο κατά το α’ εξάμηνο του 2019, ανήλθε σε 9.273.133, με πληθυσμιακή διείσδυση 86%. Από αυτούς, οι 8.041.195 είτε προμηθεύτηκαν πακέτο δεδομένων Διαδικτύου επιπρόσθετα σε πακέτο κινητής τηλεφωνίας (add-on) είτε έκαναν χρήση υπηρεσιών δεδομένων Διαδικτύου μέσω προγραμμάτων κινητής που, μεταξύ άλλων, περιλαμβάνουν πρόσβαση στο Διαδίκτυο με ενιαία χρέωση (bundle). Το ίδιο χρονικό διάστημα, η μέση κατανάλωση δεδομένων ανά συνδρομητή ανά μήνα υπολογίζεται σε 1,699 GB. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/200601/pano-apo-4-ekatommyria-oi-grammes-statheris-eyryzonikis-prosvasis
tech,www.cnn.gr,Huawei: Η επένδυση στην έρευνα οδηγεί την ανάπτυξη της εταιρείας,"17:35 Δευτέρα, 16 Δεκεμβρίου 2019","Newsroom, CNN Greece","Στο χώρο της τεχνολογίας, και όχι μόνο, η ιστορία έχει δείξει ότι προκειμένου μία εταιρεία να παραμείνει ανταγωνιστική αλλά και να βρεθεί στην κορυφή του κλάδου της, θα πρέπει να επενδύει στο χώρο της έρευνας και ανάπτυξης νέων προϊόντων, λύσεων και υπηρεσιών. Σε περίπτωση που δεν το κάνει, ειδικά στη σημερινή ψηφιακή εποχή, τότε είναι βέβαιο πως δεν θα καταφέρει να επιβιώσει για πολλά χρόνια. Αυτή την άποψη δείχνουν να συμμερίζονται στη Huawei, μία από τις κορυφαίες εταιρείες παγκοσμίως στο χώρο των ψηφιακών τεχνολογιών. «Είμαστε μία εταιρεία έρευνας και ανάπτυξης» ήταν η χαρακτηριστική ατάκα του Wally Wang, επικεφαλής του τμήματος Global Product Marketing στο Consumer Business Group του κινεζικού κολοσσού, κατά τη διάρκεια της συνάντησης που είχε με ομάδα Ελλήνων δημοσιογράφων στα κεντρικά γραφεία της Huawei στην πόλη Σεντζέν στη νοτιανατολική Κίνα. Είναι χαρακτηριστικό ότι η Huawei απασχολεί συνολικά 194 χιλιάδες εργαζόμενους, εκ των οποίων οι 94 χιλιάδες εργάζονται σε κάποιο από τα 14 ερευνητικά κέντρα που διατηρεί ο κινεζικός κολοσσός σε ολόκληρο τον κόσμο. «Η επένδυση στην έρευνα και ανάπτυξη είναι το μυστικό της επιτυχίας μας» σπεύδει να επισημάνει ο κ. Wang, τονίζοντας ότι η Huawei έχει αποκτήσει τεχνολογικό προβάδισμα σε αρκετές κατηγορίες προϊόντων και λύσεων, όπως είναι οι υποδομές για τα δίκτυα 5G αλλά και τα smartphones. Τα ποσά που επενδύει η Huawei στην έρευνα είναι από τα υψηλότερα παγκοσμίως. Το 2017 ήταν στα 13,5 δισ. δολάρια, το 2018 έφθασαν στα 15 δισ. δολάρια και συνολικά τα τελευταία χρόνια οι επενδύσεις σε έρευνα έχουν φθάσει συνολικά στα 70 δισ. δολάρια. Επιδόσεις που φέρνουν την Huawei μέσα στην πρώτη πεντάδα των εταιρειών που επενδύουν τα περισσότερα κεφάλαια για έρευνα σε παγκόσμιο επίπεδο. Αυτό που αξίζει να επισημανθεί είναι πως η Huawei έχει δημιουργήσει υποδομές για τους ερευνητές, οι οποίες είναι εκ των κορυφαίων παγκοσμίως. Είναι χαρακτηριστικό ότι η Huawei έσπευσε να επενδύσει περίπου 1 δισ. δολάρια προκειμένου να κατασκευάσει ένα άκρως εντυπωσιακό campus στην πόλη Ντονγκουάν, η οποία βρίσκεται μερικές δεκάδες χιλιόμετρα μακριά από το Σεντζέν. Το συγκεκριμένο campus χωρίζεται σε 12 τομείς, κάθε ένας από τους οποίους φιλοξενεί κτήρια που είναι αντίγραφα από αντίστοιχα κτήρια σε 12 ευρωπαϊκές πόλεις. Το αποτέλεσμα είναι αρκετά εντυπωσιακό και σε συνδυασμό με τις λίμνες και τους χώρους ψυχαγωγίας δημιουργούν ένα περιβάλλον που πολλές από τις μεγάλες εταιρείες τεχνολογίας -και όχι μόνο- θα ζήλευαν. Χαρακτηριστικό του μεγέθους του campus στο Ντονγκουάν είναι πως για τη μετακίνηση τους οι εκεί εργαζόμενοι χρησιμοποιούν ένα ειδικό τρενάκι, το οποίο, μάλιστα, επεκτείνεται διαρκώς καθώς αντίστοιχα επεκτείνεται και το campus. Στο συγκεκριμένο campus εργάζονται περίπου 25.000 ερευνητές, αριθμός άκρως εντυπωσιακός αν σκεφτεί κανείς ότι στη Σεντζέν υπάρχει επίσης ένα ακόμη ερευνητικό κέντρο με μερικές χιλιάδες εργαζόμενους, ενώ στη Σαγκάη η Huawei απασχολεί περίπου 15.000 ερευνητές σε ένα ακόμη εντυπωσιακό campus. Επιπλέον, η Huawei έχει δημιουργήσει εξειδικευμένα εργαστήρια που επιδεικνύει τις τεχνολογίες επόμενης γενιάς όπως είναι το 5G, για το οποίο υπάρχουν εξειδικευμένα showrooms τόσο στο Σεντζέν όσο και στη Σαγκάη. Στους χώρους αυτούς μπορεί να δει κανείς τις πιθανές εφαρμογές του 5G που περιλαμβάνουν μία αρκετά ευρεία γκάμα: από το cloud gaming και το «έξυπνο» εργοστάσιο μέχρι τη διαχείριση εξ αποστάσεως βαρέων μηχανημάτων και αυτόνομα ηλεκτρικά μηχανάκια. Η Huawei δίνει ιδιαίτερη έμφαση στην ποιότητα των προϊόντων της, κάτι που ήταν παραπάνω από προφανές κατά την επίσκεψη μας στο εργοστάσιο στο Σεντζέν όπου κατασκευάζονται smartphones όπως το Ρ30. Οι προδιαγραφές ασφαλείας ήταν πολύ ψηλές, ενώ η γραμμή παραγωγής ήταν πλήρως αυτοματοποιημένη με τη χρήση ρομποτικών μηχανημάτων για μεγαλύτερη ταχύτητα και ακρίβεια. Σύμφωνα, μάλιστα, με τα στελέχη της Huawei, οι περισσότεροι από τους εργαζόμενους στα εργοστάσια του κινεζικού κολοσσού είναι μηχανικοί με μεταπτυχιακές σπουδές και διδακτορικά, δείγμα του υψηλού επιπέδου των απασχολούμενων στη Huawei. Όσον αφορά το επόμενο βήμα, σύμφωνα με τα στελέχη της Huawei, ο στόχος είναι να συνεχιστούν οι επενδύσεις στην έρευνα με το πλάνο να είναι να υπάρξει περαιτέρω αύξηση από το περίπου 15% των εσόδων που είναι το ποσοστό αυτή τη στιγμή. Πρόθεση που δείχνει ότι η Huawei θέλει να κινηθεί με ακόμη υψηλότερες ταχύτητες στο προσεχές μέλλον. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/200919/huawei-h-ependysi-stin-ereyna-odigei-tin-anaptyxi-tis-etaireias
tech,www.cnn.gr,Τα νέα P40 της Huawei έφτασαν και σηματοδοτούν μια νέα εποχή στα smartphones,"12:31 Παρασκευή, 27 Μαρτίου 2020","Newsroom, CNN Greece","Στις 26 Μαρτίου, η Huawei παρουσίασε τις νέες πολυαναμενόμενες flagship συσκευές της σειράς P40, η οποία φέρνει για ακόμη μία φορά επανάσταση στον τρόπο που αντιλαμβανόμαστε την φωτογράφιση με smartphone. Η σειρά P40 έρχεται με την τελευταία λέξη της τεχνολογίας και επαναστατικές καινοτομίες στην κάμερα, διαθέτει 5G τεχνολογία και μοναδικό σχεδιασμό. Με τα P40 Pro και P40 επεκτείνεται και ισχυροποιείται ριζικά η φωτογραφία με smartphone καθώς και οι δυνατότητες λήψης και αναπαραγωγής video. Οι ισχυρές επιδόσεις και η κομψή αισθητική σε συνδυασμό με τις καινοτομίες στην φωτογραφική κάμερα τοποθετούν τα νέα Huawei smartphones για ακόμη μία φορά στο πρώτο σκαλί του βάθρου της πρωτοτυπίας και της υπεροχής. Οι flagship συσκευες της σειράς HUAWEI P40 συνεχίζουν την κληρονομιά της φωτογραφικής αριστείας. Ο μεγάλος αισθητήρας 1/1.28”ιντσών ενισχύει σημαντικά την απορρόφηση φωτός βελτιώνοντας τη φωτογραφία σε περιβάλλον χαμηλού φωτισμού, ενώ ο σχεδιασμός που θυμίζει περισκόπιο πετυχαίνει 5x οπτικό zoom. Όλη η σειρά P40 τροφοδοτείται από επεξεργαστή kirin 990 5G και υποστηρίζει ταχύτητες 5G και Wi-Fi 6 Plus. Όλη αυτή η προηγμένη τεχνολογία (hardware) ενσωματώνεται σε ένα πανέμορφο και συμπαγές περίβλημα που προσφέρει εργονομία και ευκολία στην χρήση και η εικόνα της συσκευής ολοκληρώνεται με την μοναδική οθόνη HUAWEI Quad-curve Overflow Display που προσφέρει μία ανεπανάληπτη εμπειρία θέασης. Ο Richard Yu, CEO του Huawei Consumer Business Group δήλωσε χαρακτηριστικά: «Η σειρά HUAWEI P ανέκαθεν ξεχώριζε για την καινοτόμο αισθητική της και για το hardware υψηλής ποιότητας, αφού αντιπροσωπεύει ό,τι καλύτερο μπορεί να βρει ο καταναλωτής στον τομέα της τεχνολογίας. Με έναν εξαιρετικό αισθητήρα, φακούς Leica, ισχυρό chipset και Huawei XD fusion engine, η HUAWEI P40 Series αποτελεί την έμπρακτη απόδειξη του οράματός μας. Θέλουμε να προσφέρουμε εικόνες High Definition σε όλους τους καταναλωτές μας παγκοσμίως χωρίς να κάνουμε εκπτώσεις στην ποιότητα και στις πρώτες ύλες. Και με αυτόν τον τρόπο θέλουμε να ενθαρρύνουμε το κοινό να ανακαλύψει την δημιουργικότητά του σε κάθε ματιά, καθημερινά, όπου και αν βρίσκεται.» Απαράμιλλος σχεδιασμός Τo HUAWEI P40 Pro είναι εξοπλισμένo με οθόνη HUAWEI Quad-curve χωρίς πλαίσιο. Εμπνευσμένη από την ομορφιά της φυσικής κίνησης, η οθόνη χωρίς πλαίσιο θυμίζει την εικόνα του νερού που υπερχειλίζει από ένα κύπελλο. Τα εξαιρετικά στενά περιθώρια και οι στρογγυλεμένες γωνίες εξασφαλίζουν μια, σχεδόν χωρίς περίγραμμα, εμφάνιση που προσφέρει μια καθηλωτική εμπειρία θέασης και ταυτόχρονα εργονομικό κράτημα, ενώ ο βελτιωμένος σαρωτής δακτυλικού αποτυπώματος προσφέρει 30% καλύτερο έλεγχο και ταχύτερη ανταπόκριση. Τα HUAWEI P40 Pro και HUAWEI P40 διατίθενται σε τρεις αποχρώσεις - Ice White, Black, Silver Frost, οι οποίες αποπνέουν κλασική κομψότητα από κάθε γωνία. Super Definition photography Τα HUAWEI P40 και P40 Pro διαθέτουν ενσωματωμένο σύστημα κάμερας Ultra Vision Leica, σε δυο εκδοχές, τριπλής και τετραπλής κάμερας αντίστοιχα. Τα HUAWEI P40 Series αποδίδουν συγκλονιστικά φωτογραφικά αποτελέσματα με υπερ-ευρυγώνιους, και ευρυγώνιους φακούς , καθώς και με τηλεφακούς. Το HUAWEI P40 Pro διαθέτει μια εξελιγμένη τετραπλή Leica κάμερα με ισχυρή Ultra Wide Cine Camera και ToF Camera που υποστηρίζουν 50x SuperSensing Zoom. Ο αισθητήρας HUAWEI Ultra Vision που περιλαμβάνουν τα Huawei P40 και Huawei P40 Pro είναι ένα τεχνολογικό θαύμα που φέρνει επανάσταση σε επίπεδο εικονοστοιχείων. Με διαστάσεις 1 / 1.28”, υποστηρίζει την αποτύπωση των pixels σε μέγεθος 2.44μm καθώς και Octa PD AutoFocus για εστίαση υψηλής ταχύτητας οποιαδήποτε στιγμή της ημέρας, ενώ το HUAWEI XD Fusion Engine αξιοποιεί το AI για να ενισχύσει την αναπαραγωγή λεπτομερειών σε όλες τις συνθήκες φωτισμού. To HUAWEI P40 Pro φέρνει κοντά τα αντικείμενα με 5x optical zoom, 10x υβριδικό zoom και 50x ψηφιακό zoom. Για πρώτη φορά, το HUAWEI P40 Pro διαθέτει μία συστοιχία φίλτρων RYYB που βοηθούν στην καλύτερη απορρόφηση του φωτός και βελτιώνουν την ποιότητα των λήψεων που τραβήχτηκαν με χρήση zoom. Οι αποχρώσεις του δέρματος και οι υφές αποδίδονται πιστά χάρη σε έναν αισθητήρα Multi-spectrum Colour Temperature Sensor και με χρήση ενός AI αλγορίθμου AWB, που ενισχύουν την πιστότητα χρώματος κατά 45%. Προχωρημένοι αλγόριθμοι βελτιστοποιούν σε πραγματικό χρόνο τα πορτρέτα, βελτιώνοντας τη φωτεινότητα και τις λεπτομέρειες της εικόνας. Το HUAWEI P40 Pro διαθέτει 32MP Selfie Camera και IR Depth Camera που υποστηρίζει auto focus και bokeh εφέ για να αποδίδουν αξεπέραστης ποιότητας πορτρέτα, πράγμα που άλλωστε χαρακτηρίζει τις συσκευές Huawei, καθώς και IR Face Unlock για ασφαλές ξεκλείδωμα συσκευής ανεξαρτήτως συνθηκών φωτεινότητας. Η σειρά HUAWEI P40 μας συστήνει επίσης τη λειτουργία HUAWEI Golden Snap, μια νέα λειτουργία Gallery που χρησιμοποιεί Τεχνητή Νοημοσύνη για να επιλέξει το καλύτερο κάδρο μιας κινούμενης εικόνας. Οι λειτουργείες AI Remove Passerby και AI Remove Reflection αφαιρούν τα ανεπιθύμητα στοιχεία και τις αντανακλάσεις λάμψη που μπορεί να εμφανίζονται σε ένα κάδρο, επιτρέποντας στους χρήστες να βελτιώνουν εύκολα τις φωτογραφίες τους εκ των υστέρων. Μία πανίσχυρη βιντεοκάμερα τσέπης Η 40MP Ultra Wide Cine Camera του HUAWEI P40 Pro διαθέτει ultra ευρυγώνιο φακό εστιακό μήκος που αντιστοιχεί σε 18mm καθώς και έναν αισθητήρα 1/1.54 ινστών που υποστηρίζει το ίδιο 3:2 aspect ratio που χαρακτηρίζει τις full-frame DSLR κάμερες. Τα pixels σε αυτόν τον αισθητήρα μπορούν να ρυθμιστούν κατάλληλα έτσι ώστε να είναι δυνατή η λήψη βίντεο υψηλής ευκρίνειας. Οι flagship συσκευές της HUAWEI P40 Series υποστηρίζουν bokeh εφέ σε πραγματικό χρόνο κατά τη διάρκεια λήψης βίντεο. Μιμούμενο τις λειτουργίες ενός φακού με ευρύ άνοιγμα, αυτή η λειτουργία θολώνει σταδιακά το φόντο για να τονίσει το κύριο θέμα του κάδρου. Παράλληλα, ο τηλεφακός μπορεί να τραβήξει βίντεο υψηλής ευκρίνειας με χρήση zoom καθώς και 4K time-lapse βίντεο. Τέλος, η λειτουργία Audio Zoom, την οποία διαθέτει όλη η HUAWEI P40 Series, επιτρέπει στους χρήστες να ζουμάρουν παράλληλα σε οποιαδήποτε ηχητική πηγή και να ενδυναμώνουν τον ήχο. Ένας πανίσχυρος κόμβος 5 G συνδεσιμότητας Οι flagship συσκευές της HUAWEI P40 Series τροφοδοτούνται από έναν επεξεργαστή Kirin 990 5G που επιτρέπει σύνδεση 5G με την καλύτερη 5G κάλυψη, πανίσχυρη απόδοση υποβοηθούμενη από Τεχνητή Νοημοσύνη και βέλτιστη εξοικονόμηση ενέργειας, σε σχέση με όλες τις πρότερες συσκευές. Τo HUAWEI P40 Pro διαθέτει ένα 90Hz panel με βελτιωμένους επεξεργαστές γραφικών για κορυφαία εμπειρία gaming. H HUAWEI P40 Series υποστηρίζει την τεχνολογία 160MHz Wi-Fi 6 Plus που επιτρέπει τη μεταφορά δεδομένων στα 2,4Gbps. Το λειτουργικό σύστημα EMUI 10.1 είναι εξοπλισμένο με πληθώρα νέων λειτουργιών που επιτρέπουν απρόσκοπτη εμπειρία Τεχνητής Νοημοσύνης. Χάρη στην τεχνολογία αναγνώρισης προσώπου και μια σειρά αλγορίθμων βελτιστοποίησης, η εφαρμογή HUAWEI MeeTime επιτρέπει βιντεοκλήσεις υψηλής ποιότητας 1080p Full HD, ακόμα και αν ο χώρος από όπου ο χρήστης πραγματοποιεί την κλήση είναι υποφωτισμένος. Το Huawei Share επιτρέπει στις συσκευές να συνδέονται μεταξύ τους, όχι μόνο για τη μεταφορά αρχείων, αλλά και για τη δυνατοτητα να μοιράζονται οι συνδεδεμένες συσκευές την ίδια οθόνη κ.α. Η εφαρμογή Voice Assistant Celia κάνει διεθνές ντεμπούτο και προσφέρει μια σειρά υπηρεσιών όπως έξυπνη αναγνώριση αντικειμένων, αναπαραγωγή μουσικής και βίντεο, και συγγραφή γραπτών μηνυμάτων. Η λειτουργία Multi-screen Collaboration καταργεί τα σύνορα ανάμεσα στους Windows υπολογιστές και τις συσκευές Android, χαρίζοντας στους χρήστες απρόσκοπτη εμπειρία διασύνδεσης συσκευών. Με τη σύνδεση να πραγματοποιείται απλά με το άγγιγμα ενός κουμπιού, οι χρήστες μπορούν να μεταφέρουν εύκολα αρχεία από τη μία συσκευή στην άλλη, ακομα και να χειρίζονται πολλαπλές συσκευές μέσα από την ίδια οθόνη. Το smartphone έχει επίσης τη δυνατότητα να χρησιμοποιεί τα περιφερειακά εργαλεία του υπολογιστή, σαν να ήταν συνδεδεμένα σε εκείνο, ενώ αρχεία που έχουν αποθηκευτεί στο smartphone μπορούν να επεξεργαστούν απευθείας στον υπολογιστή χωρίς να χρειάζεται προηγουμένως να μεταφερθούν από τη συσκευή στο PC. Σε στενή συνεργασία με προγραμματιστές παγκοσμίως, η Huawei προσφέρει μέσω της επίσημης πλατφόρμας εφαρμογών της, AppGallery, μία ευρεία γκάμα διεθνών και τοπικών εφαρμογών. Επιπλέον, για την ψυχαγωγία τους, οι χρήστες μπορούν να ανακαλύψουν στις εφαρμογές HUAWEI Video, HUAWEI Music και HUAWEI Reader έναν πλούσιο κατάλογο τίτλων, ο οποίος εμπλουτίζεται διαρκώς με νέο περιεχόμενο. Από τις 26 Μαρτίου 2020, η σειρά HUAWEI P40 θα διατίθεται μέσω του επίσημου δικτύου συνεργατών της Huawei. Μείνετε συντονισμένοι γιατί οι προπαραγγελίες ξεκινούν άμεσα με πολλές εκπλήξεις, αναβαθμισμένες υπηρεσίες και πολλά ελκυστικά προνόμια και δώρα!! Μαζί με το λανσάρισμα της HUAWEI P40 Series, η Huawei παρουσίασε και το νέο HUAWEI WATCH GT2e, το HUAWEI Sound X και τα γυαλιά 20 HUAWEI X GENTLE MONSTER Eyewear, επεκτείνοντας περαιτέρω τη γκάμα της με προϊόντα που έχουν σχεδιαστεί για μια καλύτερη ψηφιακή ζωή. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/212960/ta-nea-p40-tis-huawei-eftasan-kai-simatodotoyn-mia-nea-epoxi-sta-smartphones
tech,www.cnn.gr,Νέες αλλαγές στο Instagram: Tι πρέπει να προσέχετε στις λεζάντες σας,"09:15 Τρίτη, 17 Δεκεμβρίου 2019","Newsroom, CNN Greece","Το  Instagram   θα αρχίσει να προειδοποιεί τους χρήστες ότι οι λεζάντες τους σε κάποια φωτογραφία ή βίντεο μπορεί να θεωρηθούν  προσβλητικές  για άλλους και ίσως θα πρέπει να τις αλλάξουν. Η εταιρεία, που ανήκει στο Facebook, έχει ήδη αναπτύξει ένα  σύστημα  τεχνητής νοημοσύνης , το οποίο θα αναλάβει να ανιχνεύει τις δυνητικά προσβλητικές λεζάντες. Το νέο εργαλείο θα τεθεί σε λειτουργία άμεσα σε μερικές χώρες και σε άλλες μέσα στους επόμενους μήνες. Μεταξύ άλλων, έχει ως στόχο να καταπολεμήσει τον κυβερνο-εκφοβισμό, που έχει εξελιχθεί σε  σοβαρό πρόβλημα  σε πλατφόρμες μέσων κοινωνικής δικτύωσης όπως το  Facebook , το  Instagram  και το  YouTube . Μάλιστα, το Instagram είχε χαρακτηρισθεί η  χειρότερη στον κόσμο πλατφόρμα  σε έρευνα του 2017 σχετικά με τον εκφοβισμό στο διαδίκτυο. Έτσι, όταν ο χρήστης πληκτρολογεί μια  προσβλητική ή επιθετική λεζάντα  στο Instagram, πλέον θα λαμβάνει άμεσα ένα μήνυμα ότι το κείμενο του μοιάζει με άλλα που ήδη έχουν χαρακτηρισθεί προσβλητικά από τρίτους. Οι χρήστες θα έχουν την επιλογή να τροποποιήσουν τη λεζάντα τους προτού τη δημοσιοποιήσουν, χωρίς όμως να είναι αυτό υποχρεωτικό.  9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: 9 Photos: «Πέρα από τον περιορισμό της εξάπλωσης του εκφοβισμού, η προειδοποίηση θα βοηθά στο να εκπαιδεύσει τους ανθρώπους στο τι δεν επιτρέπουμε στο Instagram και πότε ο λογαριασμός ενός χρήστη κινδυνεύει να καταπατήσει τους κανονισμούς μας», ανέφερε η πλατφόρμα σε ιστολόγιο της, σύμφωνα με το BBC. Νωρίτερα φέτος τον Ιούλιο, το Instagram είχε αρχίσει να εφαρμόζει ένα  ανάλογο εργαλείο τεχνητής νοημοσύνης  για να ειδοποιεί τους χρήστες πότε τα σχόλια τους πάνω σε αναρτήσεις άλλων μπορεί να θεωρηθούν προσβλητικά.  10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: «Τα αποτελέσματα έως τώρα είναι ενθαρρυντικά και βρήκαμε ότι αυτού του τύπου οι προτροπές μπορούν να ωθήσουν τους ανθρώπους να ξανασκεφτούν τα λόγια τους, εφόσον τους δίνεται η ευκαιρία», σύμφωνα με το Instagram. Κατά πόσο όμως όντως τέτοια « έξυπνα »  εργαλεία  θα έχουν ουσιαστικό αποτέλεσμα, παραμένει ένα ερώτημα, από τη στιγμή που ο χαρακτήρας τους παραμένει προαιρετικός για τους χρήστες. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/200985/nees-allages-sto-instagram-ti-prepei-na-prosexete-stis-lezantes-sas
tech,www.cnn.gr,WhatsApp: Ομαδικές συνομιλίες στόχος χάκερ – Πώς να αποφύγετε το «χτύπημα»,"14:41 Τρίτη, 17 Δεκεμβρίου 2019","Newsroom, CNN Greece","Μερικά απλά  μηνύματα σε ομαδικές συνομιλίες  ήταν αρκετά για να αναστατώσουν  χιλιάδες χρήστες  της δημοφιλούς εφαρμογής  WhatsApp . Συγκεκριμένα,  χάκερ   ανέπτυξαν μία  νέα μέθοδο επίθεσης, όπου ένα μήνυμά τους σε μία ομαδική συνομιλία ήταν αρκετό για να « κρασάρει »  η εφαρμογή  και οι χρήστες να αναγκαστούν να την απεγκαταστήσουν και έπειτα να την εγκαταστήσουν ξανά. Μάλιστα, μετά την επαναγκατάσταση οι χρήστες  δεν μπορούν να μπουν ξανά στο ίδιο group chat   ή   να δουν τα παλαιότερα μηνύματα . Η WhatsApp, που ανήκει στη Facebook, έχει ήδη διορθώσει το πρόβλημα. Ωστόσο, η εταιρεία κυβερνοασφάλειας Check Point  προειδοποιεί τους χρήστες  να ενημερώσουν την εφαρμογή τους ώστε να είναι προστατευμένοι 100%. «Η ικανότητα του να μπορείς να αναγκάζεις ανθρώπους να σταματήσουν να χρησιμοποιούν την εφαρμογή και να διαγράφεις πολύτιμες πληροφορίες από ομαδικές συνομιλίες, είναι ένα πολύ ισχυρό όπλο» δήλωσε στην  Independent  εκπρόσωπος της Check Point. Επιπλέον, η εταιρεία δημοσιοποίησε ένα βίντεο μέσα από το οποίο εξηγεί στους χρήστες  πώς ένας χάκερ μπορεί να εκμεταλλευτεί αυτό το  « λάθος » της WhatsApp και να «καταστρέψει» την εφαρμογή.  Η επίθεση αυτή γίνεται μέσω του  WhatsApp web  και το  εργαλείο   debugging  που είναι διαθέσιμο για όλους browsers (φυλλομετρητές). Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/201019/whatsapp-omadikes-synomilies-stoxos-xaker-pos-na-apofygete-to-xtypima
tech,www.cnn.gr,Αυτές είναι οι καινοτόμες τεχνολογίες που θα σε γλιτώσουν από το food waste!,"14:47 Τρίτη, 17 Δεκεμβρίου 2019","Newsroom, CNN Greece","Ένας από τους μεγαλύτερους στόχους που είχα θέσει στον εαυτό μου για τη χρονιά που αφήνουμε πίσω, ήταν να καταφέρω να αποκτήσω έναν πιο ευσυνείδητο οικολογικά τρόπο ζωής. Θορυβούμενη από τα ρεπορτάζ και τις έρευνες σχετικά με την κλιματική αλλαγή και το περιβαλλοντικό ζήτημα, θεώρησα πως ήταν το λιγότερο που όφειλα να κάνω για να συμβάλλω στην προστασία του οικοσυστήματος. Όπως ήταν αναμενόμενο, χρειάστηκε αρκετό διάβασμα και ψάξιμο, για να εντοπίσω τους «συμμάχους» μου στη μεγάλη αλλαγή που θα συνέβαινε στη ζωή μου. Το πρώτο βήμα ήταν να τοποθετήσω κάδους ανακύκλωσης στο σπίτι και το αμέσως επόμενο να αντικαταστήσω συνήθειες και προϊόντα που ενισχύανε το περιβαλλοντικό μου αποτύπωμα. Αυτό όμως που δεν άργησα να παρατηρήσω, είναι πως όσο προσεκτική και αν είχα γίνει, το φαγητό που κατέληγε στο τέλος της ημέρας στον κάδο των σκουπιδιών, ήταν αδικαιολόγητα πολύ για ένα άτομο που προσπαθεί σε τόσο μεγάλο βαθμό. Ομολογουμένως, το ηθικό κομμάτι του food waste, είναι μια υπόθεση που πρέπει να μας απασχολεί όλους, είτε ασπαζόμαστε έναν eco friendly τρόπο ζωής, είτε όχι. Ακριβώς για αυτό, στο κείμενο που ακολουθεί παρακάτω, έχω καταγράψει όσα χρειάζεται να γνωρίζεις, καθώς και την ωφέλιμη επένδυση που μπορείς να κάνεις στην κουζίνα σου, για να γλιτώσεις μεγάλη ποσότητα φαγητού που ειδάλλως θα κατέληγε στον κάδο των σκουπιδιών. Μία επένδυση για ένα καλύτερο μέλλον Έχεις αναρωτηθεί ποτέ, πόσο καθοριστικό ρόλο παίζει το μέγεθος του ψυγείου που διαθέτεις στην καθημερινότητά σου; Ρωτάω γιατί, ένας από τους βασικούς λόγους που με «έσπρωχναν» στο food waste, ήταν η περιορισμένη χωρητικότητα της συσκευής που είχα μέχρι τότε. Αυτός ήταν και ο λόγος, που αποφάσισα να την αντικαταστήσω με ένα από τα σύγχρονα ψυγεία RS8000 της Samsung , μία καινοτόμα συσκευή η οποία είναι ειδικά σχεδιασμένη με SpaceMax τεχνολογία, ώστε να μου προσφέρει περισσότερο εσωτερικό χώρο (100 λίτρα επιπλέον) και να μου επιτρέπει να αποθηκεύω μεγαλύτερη ποσότητα φαγητού, χωρίς όμως να αλλάζουν οι εξωτερικές διαστάσεις του ψυγείου. Με αυτόν τον τρόπο, δεν είμαι πλέον υποχρεωμένη να πετάω τη μερίδα που περίσσεψε, αλλά να την αποθηκεύω και να την καταναλώνω, ακόμη και δύο ημέρες αργότερα. Επεκτείνοντας τη διάρκεια ζωής των τροφίμων Ένα ζήτημα το οποίο έπρεπε επίσης να διευθετήσω για να απαλλαγώ άμεσα από το food waste, ήταν η λίστα με τα ψώνια του σούπερ μάρκετ. Αγοράζοντας σχεδόν κάθε φορά, μεγαλύτερη ποσότητα προϊόντων από όσα μπορούσα να καταναλώσω, ήταν αναμενόμενο πως ένα μέρος αυτής θα κατέληγε στα σκουπίδια. Σαφώς και χρειάστηκε να μπει ένα μέτρο στη λίστα, όμως με τη νέα τεχνολογία TwinCooling Plus που υπάρχει στο καινούργιο μου ψυγείο και χάρη στα δύο ανεξάρτητα συστήματα ψύξης που διαθέτει σε συντήρηση και κατάψυξη, οι οσμές δεν αναμειγνύονται μεταξύ τους και επιπλέον στο ψυγείο υπάρχουν τα ιδανικά επίπεδα υγρασίας και θερμοκρασίας, ώστε τα τρόφιμα παραμένουν φρέσκα, για μεγαλύτερο χρονικό διάστημα. Έτσι, ακόμη και αν βάλω κάτι παραπάνω στο καρότσι μου, τουλάχιστον είμαι ήσυχη πως έχω μπροστά μου ένα μεγάλο χρονικό περιθώριο να τα καταναλώσω, μέχρι να παρέλθει η ημερομηνία λήξης τους. FlexZone για ιδανικές συνθήκες συντήρησης Αυτό που οι περισσότεροι από εμάς δεν γνωρίζουν, είναι πως τα τρόφιμα που αποθηκεύουμε στο ψυγείο, απαιτούν και διαφορετικές προϋποθέσεις συντήρησης. Τα λαχανικά και τα φρούτα για παράδειγμα, τα οποία χρειάζονται τουλάχιστον 3°C, δεν γίνεται να βρίσκονται στο ίδιο ράφι με το κρέας ή το ψάρι, που χρειάζονται 0°C. Μην αναρωτιέσαι, λοιπόν, γιατί πολλά από τα τρόφιμα που φυλάσσεις στο ψυγείο, αλλοιώνονται τόσο γρήγορα από την ημέρα που τα αγόρασες. Ωστόσο, έχει σημασία να γνωρίζεις πως με τον θάλαμο FlexZone των νέων ψυγείων RS8000 της Samsung, πλέον έχεις την ευελιξία με το πάτημα ενός μόνο κουμπιού, να ρυθμίσεις τη θερμοκρασία του χώρου, ανάλογα με τα τρόφιμα που υπάρχουν σε αυτό κοινώς ανάλογα με τις ανάγκες σου την κάθε μέρα. Διαθέτει 4 διαφορετικές προ ρυθμισμένες θερμοκρασίες, για να επιλέξεις την καταλληλότερη για τα τρόφιμα που θα συμπεριλάβεις (Φρούτα & Λαχανικά, Κρέας ή Ψάρι, Αναψυκτικά & Ποτά, Συντήρηση). Το σημαντικό είναι ότι αν δεν έχεις κάποια ιδιαίτερη ανάγκη, μπορείς να επιλέξεις τη θερμοκρασία του θαλάμου για συντήρηση, να βγάλεις το διαχωριστικό που υπάρχει από πάνω, και έτσι να έχεις ολόκληρη την αριστερή πλευρά του ψυγείου για συντήρηση.  Last but not least Ειλικρινά, ούτε θέλω να θυμάμαι πόσες συσκευασίες τροφίμων κατέληξαν στον κάδο των σκουπιδιών, όταν γυρνώντας από ένα διήμερο στο Ναύπλιο με τις κολλητές μου, αντιλήφθηκα πως είχα αφήσει την πόρτα του ψυγείου ορθάνοιχτη. Αν και εσύ, λοιπόν, είσαι εξίσου ξεχασιάρα με εμένα και αφήνεις την πόρτα του ψυγείου ανοιχτή, ενώ μαγειρεύεις ή πριν πέσεις για ύπνο, να ξέρεις πως η δυνατότητα που σου παρέχει η Samsung να συνδέεις μέσω Wi-Fi το ψυγείο με το κινητό σου, σε ενημερώνει για τη θερμοκρασία του θαλάμου, για την πόρτα που άφησες ανοιχτή φεύγοντας για το γραφείο, καθώς και κάτι πολύ σημαντικό για τα τρόφιμα που θα λήξουν σύντομα. Ακόμα μία βοήθεια να περιορίσεις τη σπατάλη φαγητού. Κλείνοντας, μην ξεχνάς πως ακόμη και αν δυσκολεύεσαι να ενταχθείς σε έναν πιο αυστηρά οικολογικό τρόπο ζωής, υπάρχουν πάντα τα μέσα να συνεισφέρεις στην παγκόσμια προσπάθεια που γίνεται για να τη διάσωση του πλανήτη. Να ξέρεις πως εντάσσοντας στην καθημερινότητα σου ένα από τα νέα ψυγεία RS8000 της Samsung , όχι μόνο θα απαλλαγείς από το δυσάρεστο φαινόμενο του food waste, αλλά θα απολαμβάνεις και την ποιότητα των τροφίμων σου ακόμη περισσότερο!  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/201031/aytes-einai-oi-kainotomes-texnologies-poy-tha-se-glitosoyn-apo-to-food-waste
tech,www.cnn.gr,1+1+1: Μία αγορά και δύο τεχνολογικά δώρα για αυτά τα Χριστούγεννα,"09:15 Τετάρτη, 18 Δεκεμβρίου 2019","Newsroom, CNN Greece","Τέλος στα «παραδοσιακά» χριστουγεννιάτικα δώρα! Τα Χριστούγεννα είναι γιορτή για να τηρούμε τις παραδόσεις και παράδοση είναι να ανταλλάσσουμε μεταξύ μας δώρα στις γιορτές. Η παράδοση όμως δεν λέει ότι τα δώρα αυτά θα πρέπει να είναι «απαρχαιωμένα», δεν λέει ότι επειδή οι γονείς μου μου χάριζαν ένα ξύλινο παιχνίδι μέχρι την ενηλικίωσή μου, αυτό πρέπει να συνεχίσω να κάνω κι εγώ. Οι εποχές έχουν αλλάξει και οι σύγχρονοι άνθρωποι τηρούν τις παραδόσεις όταν μπορούν να τις εξελίξουν και να τις προσαρμόσουν στα νέα δεδομένα, στα δεδομένα του 2020! Φέτος, θα κάνουμε ακριβώς αυτό και στα χριστουγεννιάτικα δώρα μας θα ακολουθήσουμε την εποχή μας. Αυτή, αδιαμφισβήτητα, είναι η ψηφιακή εποχή, η εποχή που η τεχνολογία είναι στην υπηρεσία του ανθρώπου τόσο στην καθημερινότητά του όσο και στις σπουδαίες στιγμές της ζωής του. Smartphones και smartwatches εξελίσσονται συνεχώς, είναι προσιτά στον καταναλωτή και προσφέρουν υπηρεσίες που μόλις πριν από ελάχιστο διάστημα δεν μπορούσαμε ούτε να διανοηθούμε! Δώρα που όλοι εκτιμούν αλλά και αξιοποιούν στο έπακρο, καθώς τα εντάσσουν στη ζωή τους και αλλάζουν τις συνήθειές τους, ανοίγοντας δρόμους και επιλογές πολύ διαφορετικές από ό,τι στο παρελθόν. Ιδανικό δώρο για την κόρη που γιορτάζει κιόλας ανήμερα Πρωτοχρονιά είναι το νέο πεντακάμερο  Huawei NOVA 5T , ένα smartphone που θα την ενθουσιάσει. Είναι ολοκαίνουριο, είναι πανέμορφο και διαθέτει πέντε κάμερες για να φωτογραφίζει και να φωτογραφίζεται όσο της αρέσει! Ειδικά στις λήψεις πορτραίτων το smartphone αυτό έχει μοναδικές δυνατότητες, ακόμη και στο σκοτάδι. Έχει σχεδιαστεί ειδικά για τη νέα γενιά, που αναζητά συνεχώς καινοτομίες, μοναδικά χαρακτηριστικά και εύκολους τρόπους να απαθανατίζει τα highlights της καθημερινότητας. Διαθέτει 48MP AI κάμερα, 16ΜP κάμερα για ευρυγώνια λήψη, 2MP κάμερα για λήψεις Macro, 2MP bokeh κάμερα και, για αξιοζήλευτες selfies, μία 32MP κάμερα.   Φέτος τα Χριστούγεννα όμως η  Huawei  μας δίνει την ευκαιρία να συνδυάσουμε τρία δώρα σε… ένα! Αγοράζοντας λοιπόν το Huawei NOVA 5T για την κόρη, κερδίζουμε αμέσως δύο δώρα… ένα για το γιο κι ένα για τη σύζυγο: Ένα υψηλής ποιότητας smartwatch και ένα ακόμη smartphone, μας καλύπτουν απολύτως! Ο γιος ειδικά, που ασχολείται με τον αθλητισμό θα ευχαριστηθεί πολύ με το  Huawei Watch GT2 , ένα smartwatch που θα τον συντροφεύει σε κάθε του δραστηριότητα: Στην αγαπημένη του ποδηλασία, αφού διαθέτει μετρητές απόστασης, ταχύτητας, ανάβασης και κατάβασης, στην ορειβασία που ξεκίνησε τελευταία, χάρη στην ενσωματωμένη πυξίδα και το βαρόμετρο, αλλά και στην κολύμβηση που κάνει από μικρός, καθώς είναι αδιάβροχο έως και 50 μέτρα. Παράλληλα το Huawei GT2 θα τον φροντίζει και κατά τη διάρκεια του ύπνου του, αφού με την βοήθεια της ευφυούς παρακολούθησης ύπνου HUAWEI TruSleep, προσφέρει πάνω από 200 πιθανές προτάσεις για καλύτερο ύπνο. Όσο για τη σύζυγο, το κινητό που έχει είναι παμπάλαιο. Θέλει κι αυτή να μοιράζεται με τις φίλες της στα social όλες τις τελευταίες δημιουργίες μαγειρικής ή διακόσμησης, που τόσο περήφανα μας επιδεικνύει. Το  Huawei Y5 2018 , με οθόνη 5.45"" – αρκετά μεγάλη για να μην τη δυσκολεύει καθόλου, αλλά και με βάρος 142 γραμμάρια και πάχος μόλις 8 χιλιοστά, είναι το ιδανικό κινητό για να αναβαθμίσει την ψηφιακή της παρουσία άμεσα και αποτελεσματικά. Είναι ένα smartphone που καλύπτει πληθώρα αναγκών, αξιόπιστα και αποτελεσματικά και είναι σίγουρο πως θα την ξετρελάνει. Με μία κίνηση ουσιαστικά η Huawei, η εταιρία που βρίσκεται στη δεύτερη θέση στην παγκόσμια αγορά κινητών τηλεφώνων, μας δίνει φέτος τα Χριστούγεννα την ευκαιρία να επιλέξουμε τρία τεχνολογικά δώρα υψηλής αξίας, που τους κάνουν όλους ευτυχισμένους. Αγοράζουμε το ένα smartphone τελευταίας τεχνολογίας και αμέσως κερδίζουμε ένα smartwatch και ένα ακόμα smartphone! Το «1+1+1» είναι βέβαιο πως θα μας στείλει στην πρώτη θέση της αποθέωσης από τους παραλήπτες των δώρων μας. Η χριστουγεννιάτικη προσφορά της  Huawei  ισχύει μέχρι τις 12.1.2020 σε όλα τα επίσημα συνεργαζόμενα καταστήματα μέχρι εξαντλήσεως των αποθεμάτων. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/201121/1-1-1-mia-agora-kai-dyo-texnologika-dora-gia-ayta-ta-xristoygenna
tech,www.cnn.gr,Προβλήματα με τη Google: «Έπεσαν» Gmail και Youtube ,"10:31 Πέμπτη, 19 Δεκεμβρίου 2019","Newsroom, CNN Greece","Πολλά είναι τα προβλήματα που εντοπίστηκαν το πρωί της Τετάρτης με την  Google . Τέθηκε εκτός λειτουργίας το Gmail, αλλά και το YouTube, ενώ οι προσπάθειες των χρηστών να κάνουν αναζητήσεις, έπεφταν στο κενό. Υπήρξαν αναφορές για προβλήματασε Ευρώπη, ΗΠΑ και Ασία. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/201285/provlimata-me-ti-google-epesan-gmail-kai-youtube
tech,www.cnn.gr,Πώς είναι να χρησιμοποιείς το iPhone 11 Pro Max για 3 μήνες,"12:28 Παρασκευή, 20 Δεκεμβρίου 2019",,"Ο ανταγωνισμός στα υψηλότερα στρώματα της αγοράς των  smartphones  είναι πλέον κάτι παραπάνω από έντονος. Κάτι που έχει ως αποτέλεσμα οι «παίκτες» που κινούνται σε αυτή την κατηγορία να δίνουν ιδιαίτερη προσοχή στις λεπτομέρειες προκειμένου να ξεχωρίσουν σε σχέση με τους ανταγωνιστές τους. Και αυτό ήταν προφανές μετά από μερικές εβδομάδες χρήσης του  iPhone 11 Pro Max , του πιο πρόσφατου κορυφαίο smartphone της  Apple . Apple Watch κορυφαίες φωτογραφίες και video Ένα παράδειγμα είναι η  «αντοχή» της μπαταρίας . Στο όχι και πολύ μακρινό παρελθόν, ένα από τα παράπονα για το iPhone ήταν ότι χρειαζόταν αρκετά συχνά φόρτιση. Στο iPhone 11 Pro Max, αυτό δεν ισχύει. Είμαι από αυτούς που χρησιμοποιούν πολύ το smartphone και χρησιμοποιώ εφαρμογές που καταναλώνουν πολύ ενέργεια, γι’ αυτό το power bank είναι από τα αγαπημένα μου αξεσουάρ. Στους 3 μήνες που χρησιμοποιώ το iPhone 11 Pro Max δεν χρειάστηκε ούτε μία φορά. Συν ότι πολλές φορές, δεν χρειάστηκε να φορτίσω τη συσκευή το βράδυ, καθώς η μπαταρία ήταν πάνω από 60%. Γενικότερα, στην καθημερινή χρήση το iPhone 11 Pro Max αποδείχθηκε κάτι παραπάνω από  εξαιρετικό . Η μετάβαση από μία  Android  συσκευή έγινε μέσα σε ελάχιστο χρονικό διάστημα και, φυσικά, δεν έλειπε κάποια από τις αγαπημένες μου εφαρμογές. Η οργάνωση των apps έγινε μέσα σε λίγα λεπτά, ενώ το να συνηθίσω το μενού ήταν, επίσης, κάτι που έγινε μέσα σε σύντομο χρονικό διάστημα. Η συσκευή είναι εξαιρετικά  γρήγορη , ενώ δεν ανησυχείς καθόλου όσες εφαρμογές και αν έχεις ανοικτές ταυτόχρονα με τη διαχείριση μνήμης. Επιπλέον, το σύστημα ειδοποιήσεων είναι αρκετά εύχρηστο και ήταν εντυπωσιακό ότι πολύ σπάνια έχασα κάποια ειδοποίηση για μήνυμα ή update σε κάποια εφαρμογή. Κάτι που μοιάζει λιγότερο σημαντικό σε σχέση με δυνατότητες όπως η καλή κάμερα, αλλά στην πραγματικότητα  αυτά είναι τα σημεία που τελικά κάνουν έναν χρήστη να «αγαπήσει» μία συσκευή. Ένα άλλο τέτοιο παράδειγμα είναι το  Face ID . Αν και φαν του δακτυλικού αποτυπώματος, η αναγνώριση προσώπου αποδείχθηκε μία λειτουργία που βελτιώνει ακόμη περισσότερο την εμπειρία του χρήστη. Μέσα σε διάστημα 3 μηνών, ήταν ελάχιστες οι φορές που η συσκευή δεν αναγνώρισε το πρόσωπο μου, ενώ ειδικά σε εφαρμογές που απαιτούσαν Face ID, η ταχύτητα αναγνώρισης και εισόδου ήταν εξαιρετική. Όσον αφορά τη  Siri , την ψηφιακή βοηθό της Apple, αποδείχθηκε αρκετά χρήσιμη αν και στην προκειμένη περίπτωση, υπάρχει ο γνωστός περιορισμός ότι πρέπει να της μιλάς στα αγγλικά. Από την άλλη πλευρά, η δυνατότητα για  φωνητική πληκτρολόγηση  λειτουργεί μία χαρά και στα ελληνικά (σ.σ. αν και χρειάζεται να πληκτρολογείς αρκετές φορές τα σημεία στίξης), βελτιώνοντας ακόμη περισσότερο την εμπειρία χρήσης της συσκευής, είτε τη χρησιμοποιείς για επαγγελματικούς λόγους είτε για επικοινωνία. Η  οθόνη των 6,5 ιντσών  αποδείχθηκε αρκετά μεγάλη για να βλέπεις περιεχόμενο από τις υπηρεσίες streaming οπουδήποτε και αν βρίσκεσαι, ενώ η ποιότητα του ήχου κινείται, επίσης, σε πολύ υψηλά επίπεδα. Γενικότερα,  η αναπαραγωγή περιεχομένου είναι ένα από τα πιο δυνατά σημεία του iPhone 11 Pro Max , ενώ είδαμε και  Apple TV+ , οι ταινίες και οι σειρές του οποίου κινούνται σε υψηλά στάνταρντ. Μία διαφορά σε σχέση με τα προηγούμενα iPhone είναι πως η τελευταία «ναυαρχίδα» της Apple έχει  βελτιωμένη κάμερα . Εμφανισιακά, κάποιους ενόχλησε το σύστημα στην πίσω πλευρά, προσωπικά, όμως, μου φάνηκε ότι δίνει μία διαφορετική και πιο ωραία αίσθηση στη συσκευή. Από πλευράς  λήψεων , το iPhone 11 Pro Max είναι εξαιρετικό, ιδίως όσον αφορά στο video και στις νυχτερινές φωτογραφίες. Ειδικά στις δεύτερες, οποιοσδήποτε μπορεί να καταλάβει ότι υπάρχει μεγάλη διαφορά σε σχέση με το παρελθόν. Η  ποιότητα είναι εντυπωσιακή , ενώ το zoom είναι πολύ πρακτικό. Γενικότερα, μετά από 3 μήνες χρήσης του iPhone 11 Pro Max καταλαβαίνεις ότι η φωτογραφία και το video είναι από τα πιο δυνατά σημεία της συσκευής. Ιδίως όσον αφορά μικρές λεπτομέρειες, όπως ότι μπορείς να τραβάς video και να μην υπάρχει χρονικός περιορισμός, όπως συμβαίνει σε άλλες συσκευές! Όσον αφορά τη  χωρητικότητα , η συσκευή που είχα στα χέρια μου είχε 64 GB αποθηκευτικό χώρο. Αρχικά, πίστευα ότι δεν θα ήταν αρκετός ο αποθηκευτικός χώρος. Αλλά η πορεία έδειξε ότι είναι αρκετός ακόμη και αν «κατεβάσεις» 2-3 σεζόν τηλεοπτικής σειράς από το Netflix. Ενδεχομένως, βέβαια, ύστερα από 12 μήνες, η κατάσταση να είναι διαφορετική. Μαζί με το iPhone 11 Pro Max χρησιμοποιούσα και το  Apple Watch Series 5 . Ένα smartwatch, το οποίο προσωπικά θεωρώ ότι εξελίχθηκε σε έναν  εξαιρετικό «σύντροφο» για το κινητό τηλέφωνο . Η σύνδεση των δύο συσκευών ήταν άψογη και πρακτικά δεν χρειαζόταν να έχεις το νου σου στο iPhone, καθώς όλες οι ειδοποιήσεις έρχονταν στο Apple Watch. Κάτι εξαιρετικά βολικό, ιδίως όταν είσαι στο αυτοκίνητο, στα μέσα μαζικής μεταφοράς, σε μία σύσκεψη ή στον κινηματογράφο. Επιπλέον, στο γυμναστήριο το Apple Watch έφθανε σε σημείο να καταγράφει ασκήσεις ακόμη και αν είχες ξεχάσει να εκκινήσεις τη σχετική εφαρμογή. Και ήταν πολύ χρήσιμο να αλλάζεις τραγούδι από το ρολόι και όχι από το κινητό. Γλιτώνεις τουλάχιστον 3-4 πτώσεις του smartphone. Πάντως, η λειτουργία του Apple Watch που χάρηκα περισσότερο ήταν αυτή των πληρωμών. Το  Apple Pay  είναι πλέον διαθέσιμο και στην Ελλάδα, έστω και αν οι συστημικές τράπεζες δεν το προσφέρουν ακόμη. Μπόρεσα να το χρησιμοποιήσω με τις κάρτες της Spendeo, της Revolut και της Ν26. H ευκολία είναι πολύ μεγάλη, όπως και η ευχρηστία και η γενικότερη εμπειρία πληρωμών. Είναι αυτές οι μικρές λεπτομέρειες που κάνουν τη διαφορά και σε ωθούν προς μία συσκευή. Και στην περίπτωση των iPhone 11 Pro Max και Apple Watch υπάρχουν πολλές τέτοιες λεπτομέρειες. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/201422/pos-einai-na-xrisimopoieis-to-iphone-11-pro-max-gia-3-mines
tech,www.cnn.gr,Η TCL θέλει να κάνει δυναμική είσοδο στην ελληνική αγορά,"21:30 Παρασκευή, 20 Δεκεμβρίου 2019",,"Σε μία από τις δυνατές «παρουσίες» στην ελληνική αγορά των καταναλωτικών προϊόντων τεχνολογίας θέλει να εξελιχθεί η  TCL , η οποία ξεκινά άμεσα τη διάθεση τόσο του  νέου  smartphone  της όσο και αρκετών μοντέλων τηλεοράσεων με τη διαθέσιμη γκάμα προϊόντων να αναμένεται να επεκταθεί μέσα στο  2020. «Είμαστε εδώ για να μείνουμε» ήταν η χαρακτηριστική ατάκα του  Τέλη Καραμπέρη,  περιφερειακού διευθυντή της TCL Communications για την περιοχή των Βαλκανίων κατά την παρουσίαση του TCL Plex, μίας συσκευής, η οποία προβάλλει ως βασικό ατού την εξαιρετική οθόνη που διαθέτει, αποτέλεσμα της μεγάλης τεχνογνωσίας του κινεζικού κολοσσού στο χώρο των τηλεοράσεων. Το  TCL Plex  χρησιμοποιεί μία τεχνολογία θέασης ονόματι  NXVISION  που προσφέρει πολύ ζωηρά χρώματα, εξαιρετική φωτεινότητα και αντίθεση, η διαγώνιος της οθόνης είναι στις  6,53 ίντσες , ενώ διαθέτει και ένα σύστημα τριπλής κάμερας για  καλύτερες φωτογραφίες και video.  Με την τιμή στα  299 ευρώ  (σ.σ. κατ’ αρχήν αποκλειστικά από το δίκτυο της Cosmote) το TCL Plex δείχνει να προσφέρει μία καλή σχέση τιμής και απόδοσης και αυτό θα είναι ένα ακόμη ατού. Η TCL  δεν είναι ιδιαίτερα γνωστή  στο ευρύ κοινό στην Ελλάδα, αλλά είναι από τους μεγαλύτερους «παίκτες» στα καταναλωτικά προϊόντα τεχνολογίας τόσο στην Ασία όσο και στην αμερικανική ήπειρο. Τους τελευταίους μήνες έχει ξεκινήσει την προσπάθεια για είσοδο στην ευρωπαϊκή αγορά, όπου έχει ήδη παρουσία αλλά με προϊόντα με διαφορετικά εμπορικά σήματα, όπως είναι τα κινητά τηλέφωνα Alcatel και οι τηλεοράσεις Thomson. Επίσης, στην ελληνική αγορά διατίθενται ήδη και τα κλιματιστικά της TCL. Όσον αφορά την Ελλάδα, η TCL δείχνει να έχει  φιλόδοξα σχέδια . Ο κ. Καράμπερης ανέφερε ότι ο στόχος για τα smartphones είναι μέσα στην επόμενη τριετία το μερίδιο αγοράς να φθάσει στο 10%. Μέσα στο 2020 αναμένονται 3 ακόμη συσκευές από την TCL που θα κινηθεί στην κατηγορία των smartphones με τιμή μεταξύ 199 και 499 ευρώ, ενώ στα χαμηλότερα στρώματα θα απευθύνονται τα μοντέλα της Alcatel. Εντός των επόμενων ημερών πρόκειται να ξεκινήσει και η  διάθεση των τηλεοράσεων TCL , μέσα στους επόμενους μήνες θα δούμε και τα ηχοσυστήματα της ΤCL, ενώ μέχρι το τέλος του 2020 αναμένεται να έχουν κάνει την εμφάνιση τους στην ελληνική αγορά και άλλες ηλεκτρικές συσκευές με το εμπορικό σήμα του κινεζικού κολοσσού. «Στόχος μας είναι να δημιουργήσουμε ένα οικοσύστημα συσκευών» επεσήμανε ο κ. Καραμπέρης. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/201471/h-tcl-thelei-na-kanei-dynamiki-eisodo-stin-elliniki-agora
tech,www.cnn.gr,Google: Νέο σύστημα τεχνητής νοημοσύνης «διαβάζει» ακτινογραφίες,"11:12 Παρασκευή, 27 Δεκεμβρίου 2019","Newsroom, CNN Greece","Ένα  νέο σύστημα  τεχνητής νοημοσύνης  της Google Health, θυγατρικής της  Google   στο πεδίο της «έξυπνης» υγείας,  μπορεί να μελετήσει ακτινογραφίες πνευμόνων  και να βγάλει συμπεράσματα  εξίσου αξιόπιστα  με εκείνα των έμπειρων ακτινολόγων. Το σύστημα βαθιάς μάθησης της Google, σύμφωνα με τους δημιουργούς του, μπορεί να αποτελέσει  πολύτιμο βοηθό  των γιατρών στο μέλλον. Οι ερευνητές, που έκαναν τη σχετική δημοσίευση στο περιοδικό «Radiology» της Ακτινολογικής Εταιρείας της Βόρειας Αμερικής, εκπαίδευσαν το σύστημά τους τροφοδοτώντας το με  περισσότερες από 860.000 ακτινογραφίες . Η ακτινογραφία πνευμόνων είναι από τις συχνότερες εξετάσεις παγκοσμίως, όμως έχει ορισμένους περιορισμούς. «Βρήκαμε ότι  υπεισέρχεται σε μεγάλο βαθμό ο υποκειμενικός παράγοντας  στην ερμηνεία της συγκεκριμένης ακτινογραφίας, κάτι που περιορίζει την αποτελεσματικότητά της», ανέφερε ο επικεφαλής ερευνητής της Google Health, Σράβια Σέτι. «Η ερμηνεία των ακτινογραφιών των πνευμόνων συχνά γίνεται με υποκειμενικό τρόπο, κάτι προβληματικό από την οπτική γωνία της βαθιάς μάθησης. Καταφέραμε να παράγουμε ένα σύστημα που κάνει πιο αξιόπιστη αξιολόγηση», δήλωσε ο συνάδελφός του, Ντάνιελ Τσε. Οι δοκιμές του συστήματος από επιτροπή ακτινολόγων έδειξαν ότι  τα καταφέρνει τουλάχιστον εξίσου καλά με τους γιατρούς  στην ανίχνευση διαφόρων προβλημάτων (διάγνωση καταγμάτων, οζιδίων, όγκων, πνευμοθώρακα κ.ά.). Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/202128/google-neo-systima-texnitis-noimosynis-diavazei-aktinografies
tech,www.cnn.gr,Google Maps: Μια αναπάντεχη «υπηρεσία» για ανθρώπους που έχασαν αγαπημένα πρόσωπα ,"13:47 Τρίτη, 14 Ιανουαρίου 2020","Newsroom, CNN Greece","Εκατοντάδες χρήστες  των social media που έχουν χάσει κάποιο αγαπημένο τους πρόσωπο βρήκαν «παρηγοριά» μέσω των…  Google Maps . Όλα ξεκίνησαν όταν η Leslie Barraza « περιφερόταν »  μέσω του Street View  των χαρτών της Google  στη φάρμα του παππού της, θέλοντας να φέρει στο μυαλό της όμορφες αναμνήσεις, όταν ξαφνικά  τον είδε στο τέλος του δρόμου . Ο παππούς της, που έχει πεθάνει εδώ και δύο χρόνια, στεκόταν έξω από το σπίτι του μέσα στη φάρμα τη στιγμή που το αυτοκίνητο της Google τραβούσε τα πλάνα για τους χάρτες. Τώρα, η Leslie έχει  μία ακόμη φωτογραφία  από το αγαπημένο της πρόσωπο. Τη συγκινητική της εμπειρία μοιράστηκε στον προσωπικό της λογαριασμό στο Twitter, εμπνέοντας εκατοντάδες άλλους χρήστες να ψάξουν και αυτοί τους ανθρώπους τους που έχουν φύγει από τη ζωή. «Είναι πραγματικά συγκινητικό να βλέπεις πως το Google Maps και το Street View βοηθάει τόσους ανθρώπους να θυμηθούν τους αγαπημένους τους με έναν τόσο ιδιαίτερο τρόπο» δήλωσε εκπρόσωπος της εταιρείας στο CNNi.  My grandpa passed away a few years ago. We didn’t get to say goodbye to him. Yesterday we found out google maps finally drove through his farm and as we were curious going through it, where the road ends, there is my grandpa, just sitting there.   pic.twitter.com/CbwRTkCKrZ January 7, 2020 Μία άλλη χρήστης,  εντόπισε στο Street View τον εαυτό της μαζί με την αγαπημένη της γιαγιά , την οποία έχασε δύο χρόνια πριν. Η Emily Smith, συγκεκριμένα, θυμάται την επίσκεψη στη γιαγιά της, Sandra, κοντά στο 2010 γιατί εκείνη τη μέρα κυκλοφορούσε το αυτοκίνητο της Google στη γειτονιά. «Της είπα “αυτό είναι το αυτοκίνητο της Google”. Εκείνη με κοίταξε μπερδεμένη και μου είπε “Το ποιο;”. Της απάντησα “Το αυτοκίνητο της Google, γιαγιά”. Τότε απλά στάθηκα δίπλα της και χαιρέτισα» είπε η Smith.  Me and my grandma   pic.twitter.com/Be6ufdA71T January 9, 2020 People are finding one final image of a deceased loved one, thanks to Google Maps' Street View  / By Alisha Ebrahimji, CNNi Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/203972/google-maps-mia-anapantexi-ypiresia-gia-anthropoys-poy-exasan-agapimena-prosopa
tech,www.cnn.gr,Κορωνοϊός: Η Google στηρίζει με 800 εκατ. δολάρια οργανισμούς και επιχειρήσεις,"17:04 Σάββατο, 28 Μαρτίου 2020",,"Σε  πάνω από 800 εκατ. δολάρια  ανέρχεται η  χρηματοδότηση που ανακοίνωσε η Google  προκειμένου να στηρίξει παγκοσμίως οργανισμούς υγείας και κυβερνήσεις, μικρομεσαίες επιχειρήσεις (SMBs) και εργαζομένους στον τομέα της υγείας, που βρίσκονται στην πρώτη γραμμή της μάχης με την  πανδημία  COVID-19. Καταρχάς, θα δοθούν 250 εκατ. δολάρια σε  επιχορηγήσεις διαφήμισης για να βοηθήσουν τον Παγκόσμιο Οργανισμό Υγείας (ΠΟΥ)  και περισσότερες από 100 κυβερνητικές υπηρεσίες σε παγκόσμιο επίπεδο, να παρέχουν έγκυρη πληροφόρηση σχετικά με τον τρόπο αποτροπής της εξάπλωσης του COVID-19, καθώς και για άλλα μέτρα στήριξης τοπικών κοινοτήτων. Πρόκειται για μια σημαντική αύξηση σε σχέση με τα 25 εκατομμύρια δολάρια βοήθειας που η Google ανακοίνωσε τον προηγούμενο μήνα. Επιπλέον, η εταιρεία διαθέτει 20 εκατομμύρια δολάρια σε επιχορηγήσεις διαφήμισης προς  κοινοτικούς οικονομικούς φορείς,  αποκλειστικά για τις αναγγελίες δημόσιων υπηρεσιών σχετικά με ταμεία αλληλεγγύης, καθώς και άλλους πόρους που αφορούν στις μικρομεσαίες επιχειρήσεις. Επιπλέον, δημιουργείται επενδυτικό ταμείο ύψους 200 εκατομμυρίων δολαρίων, το οποίο θα στηρίξει  ΜΚΟ και χρηματοπιστωτικά ιδρύματα  σε όλο τον κόσμο για να βοηθήσει τις μικρές επιχειρήσεις να έχουν πρόσβαση σε κεφάλαια. Σε συνδυασμό και με τα 15 εκατομμύρια δολάρια επιδοτήσεων σε μετρητά, το Google.org παρέχει ήδη σε μη κερδοσκοπικούς οργανισμούς βοήθεια για να γεφυρωθούν οικονομικά χάσματα μικρομεσαίων επιχειρήσεων Ακόμη, όλες οι μικρομεσαίες επιχειρήσεις που διατηρούσαν ενεργούς λογαριασμούς κατά τη διάρκεια του προηγούμενου έτους, θα έχουν  διαθέσιμες πιστώσεις διαφημίσεων ύψους 340 εκατομμυρίων δολαρίων . Οι σχετικές ειδοποιήσεις θα εμφανίζονται στους Google Ads λογαριασμούς τους και θα μπορούν να χρησιμοποιηθούν ανά πάσα στιγμή μέχρι το τέλος του 2020 στις διαφημιστικές πλατφόρμες μας. Έτσι θα απαλλαχθούν από ένα μέρος του κόστους που προϋποθέτει η διατήρηση της επαφής με τους πελάτες τους. Επίσης, θα υπάρξει μια δεξαμενή 20 εκατ. δολαρίων σε πιστώσεις του Google Cloud για  ακαδημαϊκά ιδρύματα και ερευνητές , προκειμένου να αξιοποιήσουν τις δυνατότητες και τις υποδομές των συστημάτων της Google για να προσεγγίσουν πιθανές θεραπείες και εμβόλια, να παρακολουθούν κρίσιμα δεδομένα και να ανακαλύψουν νέους τρόπους αντιμετώπισης του COVID-19. Εκτός από τις παραπάνω δεσμεύσεις, η Google έχει αυξήσει επίσης το ι σοδύναμο δώρου  που προσφέρει σε κάθε εργαζόμενο της ετησίως, σε 10.000 δολάρια από 7.500 δολάρια. Αυτό σημαίνει ότι οι άνθρωποί της εταιρείας μπορούν να δώσουν 20.000 δολάρια συνολικά σε οργανισμούς που δραστηριοποιούνται στις κοινότητές τους – επιπλέον των 50 εκατομμυρίων δολαρίων που έχει ήδη δωρίσει η Google.org. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/213120/koronoios-h-google-stirizei-me-800-ekat-dolaria-organismoys-kai-epixeiriseis
tech,www.cnn.gr,Οι 10 τεχνολογικές εξελίξεις που άλλαξαν την καθημερινότητα των Ελλήνων στα ‘10,"21:55 Δευτέρα, 30 Δεκεμβρίου 2019",,"Η δεκαετία του ’10 (2010 – 2019) ήταν αυτή που έφερε στο προσκήνιο τις ψηφιακές τεχνολογίες αλλά και την «περίφημη» πλέον 4  βιομηχανική επανάσταση. Παράλληλα, όμως, ήταν και μία δεκαετία όπου ακόμη και οι Έλληνες -παρά την οικονομική κρίση- άρχισαν να κάνουν εκτενή χρήση των ψηφιακών τεχνολογιών. Τα ποσοστά διείσδυσης του Διαδικτύου και των smartphones, ειδικά στις ηλικίες έως 45 ετών, κινούνται σε επίπεδα άνω του 90%, τα μέσα κοινωνικής δικτύωσης είναι ιδιαίτερα δημοφιλή και γενικότερα οι ψηφιακές τεχνολογίες αποτελούν βασικό κομμάτι της καθημερινότητας μας. Ποιες ήταν όμως οι τεχνολογικές εξελίξεις εκείνες που επηρέασαν περισσότερο από οτιδήποτε άλλο την καθημερινότητα των Ελλήνων πολιτών; Κατ’ αρχήν, θα πρέπει να ξεκινήσουμε με το  smartphone  και γενικότερα τις φορητές υπολογιστικές συσκευές, στις οποίες πρέπει να περιλάβουμε και τα  tablets , τα οποία στα μέσα της τρέχουσας δεκαετίας ήταν ιδιαίτερα δημοφιλή. Απλά, τώρα η «μεγέθυνση» των οθονών των smartphones έχει ως αποτέλεσμα τα tablets να μην είναι απαραίτητα. Σε κάθε περίπτωση, οι φορητές συσκευές και ειδικά τα smartphones, άλλαξαν άρδην την καθημερινότητα των Ελλήνων, οι οποίοι περνούν περισσότερες από 2 ώρες ημερησίως μπροστά στην οθόνη του «έξυπνου» κινητού τηλεφώνου τους. Και χρησιμοποιούν το smartphone κυριολεκτικά για τα πάντα: για να ενημερωθούν, για να ψυχαγωγηθούν, για να μπουν στα social media, για να δουν ταινίες, για να ακούσουν μουσική, για να κλείσουν εισιτήρια για τον κινηματογράφο ή το θέατρο, για να παραγγείλουν φαγητό ή ταξί, ακόμη και για να κλείσουν ξαπλώστρα στην παραλία! Η δεκαετία των ’10 θα μπορούσε εύκολα να χαρακτηριστεί ως η δεκαετία των smartphones, τα οποία μπορεί να εμφανίστηκαν λίγο νωρίτερα αλλά από το 2011 και έπειτα άρχισαν να γίνονται ιδιαίτερα δημοφιλή στην ελληνική αγορά. Αυτό που θα πρέπει να σημειωθεί είναι πάντως ότι η ευρεία χρήση του smartphone δεν θα ήταν και τόσο εφικτή αν στην Ελλάδα δεν είχαν αναπτυχθεί τα  δίκτυα κινητής τηλεφωνίας 4  γενιάς (4 G) . Με δεδομένο ότι δεν «διαφημίστηκαν» όσο το 3G παλαιότερα ή το 5G τώρα, τα δίκτυα 4G δεν έχουν πάρει τη δημοσιότητα που τους «αξίζει». Παρά το γεγονός ότι η ανάπτυξη τους και η ταχύτατη επέκταση τους στην ελληνική επικράτεια -στα μέσα της δεκαετίας των ’10- έπαιξε καταλυτικό ρόλο ώστε να μπορέσουν οι Έλληνες καταναλωτές να αξιοποιήσουν τις δυνατότητες των smartphones αλλά των διαφόρων εφαρμογών και υπηρεσιών οπουδήποτε και αν βρίσκονται. Οι  εφαρμογές  και οι  υπηρεσίες  ή απλά τα  apps  που έκαναν την εμφάνιση τους τη συγκεκριμένη δεκαετία άλλαξαν κυριολεκτικά τον τρόπο με τον οποίο κάνουμε διάφορα πράγματα στην καθημερινότητα μας. Πλέον, δεν χρησιμοποιούμε χάρτες αλλά το Google Maps, αγοράζουμε εισιτήρια για τα ταξίδια μας online, κλείνουμε δωμάτια μέσω Διαδικτύου, παραγγέλνουμε φαγητό μέσα από διάφορα apps που είναι διαθέσιμα και γενικότερα περνούμε πολλές ώρες online. Επιπλέον, το ηλεκτρονικό εμπόριο άρχισε να παρουσιάζει εντυπωσιακή άνοδο και να έχει φθάσει πλέον να αντιπροσωπεύει ένα σημαντικό κομμάτι των πωλήσεων λιανικής αλλά και χονδρικής με το Διαδίκτυο να αποτελεί ένα από τα σημαντικότερα κανάλια διανομής για τις επιχειρήσεις. Συν ότι πλέον υπάρχουν επιχειρήσεις που έχουν το Διαδίκτυο ως αποκλειστικό κανάλι για τις πωλήσεις τους. Ένας λόγος που περνούμε πολλές ώρες online είναι και οι  υπηρεσίες κοινωνικής δικτύωσης  (social media), οι οποίες τη δεκαετία του ’10 έγιναν ιδιαίτερα δημοφιλείς στην Ελλάδα. Είναι μάλλον είδηση να βρεις Έλληνα που να μην έχει λογαριασμό στο Facebook, το οποίο πλέον είναι ιδιαίτερα δημοφιλές και στις μεγαλύτερες ηλικίες σε σημείο μάλιστα που οι νεαρές ηλικίες να το αποφεύγουν και να χρησιμοποιούν περισσότερο το Instagram. Το Twitter ήταν ιδιαίτερα δημοφιλές πριν από μερικά χρόνια και έφθασε στο σημείο να αποτελέσει και πεδίο πολιτικής αντιπαράθεσης αν και πλέον η δημοτικότητα του έχει πέσει. Γενικότερα, πάντως, τα social media χρησιμοποιήθηκαν εκτενώς στο χώρο της πολιτικής τόσο στην Ελλάδα όσο και στο εξωτερικό σε σημείο που οι έννοιες των trolls και των fake news να μην είναι πλέον άγνωστες στο ευρύ κοινό. Μία άλλη εξέλιξη που άλλαξε την καθημερινότητα μας και στην Ελλάδα ήταν οι  εφαρμογές άμεσων μηνυμάτων  (instant messaging). Η δημοτικότητα των σύντομων γραπτών μηνυμάτων (SMS) έχει μειωθεί σημαντικά αλλά αυτό δεν σημαίνει ότι έχει περιοριστεί η γραπτή επικοινωνία (texting). Απλά, οι Έλληνες προτιμούν να μιλούν μέσω του Facebook Messenger, του Viber και του WhatsApp, που είναι οι τρεις πιο δημοφιλείς υπηρεσίες instant messaging. Η δυνατότητα να επικοινωνείς δωρεάν -αρκεί να έχεις πρόσβαση στο Διαδίκτυο- άλλαξε αρκετές συνήθεις των Ελλήνων, ενώ είναι ενδιαφέρον ότι το WhatsApp και το Viber χρησιμοποιούνται αρκετά και για φωνητική επικοινωνία κυρίως με ανθρώπους που είναι εκτός Ελλάδας καθώς το κόστος της επικοινωνίας κινείται σε εξαιρετικά χαμηλά επίπεδα. Το 4G και οι βελτιωμένες ευρυζωνικές συνδέσεις σε συνδυασμό με την αλλαγή των συνηθειών άρχισαν να κάνουν στην Ελλάδα δημοφιλείς και τις αποκαλούμενες  streaming  υπηρεσίες μουσικής και video. Το Netflix, όσον αφορά το video περιεχόμενο, και το Spotify, όσον αφορά στη μουσική, έχουν αλλάξει τον τρόπο με τον οποίο έχουν πρόσβαση σε περιεχόμενο και οι Έλληνες καταναλωτές. Ειδικά, το Netflix -σε συνδυασμό και με την αυξημένη δημοτικότητα του YouTube- έχουν ως αποτέλεσμα να αλλάξει ο τρόπος με τον οποίο βλέπουμε τηλεοπτικό και video περιεχόμενο με τη γραμμική (linear) προσέγγιση να αντικαθίσταται από τη δυνατότητα να βλέπεις ότι θες όποτε θες. Μία εξέλιξη που δεν είναι τόσο τεχνολογική αλλά δεν θα ήταν εφικτή χωρίς την υποστήριξη της τεχνολογίας και η οποία έχει δημιουργήσει νέα δεδομένα ακόμη και στην ελληνική οικονομία είναι η αποκαλούμενη  οικονομία διαμοιρασμού  (sharing economy). Το πιο χαρακτηριστικό παράδειγμα είναι το Airbnb, μία υπηρεσία που έδωσε τη δυνατότητα σε εκατοντάδες χιλιάδες Έλληνες να νοικιάζουν το σπίτι τους σε κεντρικά σημεία της Αθήνας και άλλων πόλεων σε τουρίστες από ολόκληρο τον κόσμο. Φυσικά, το Airbnb δεν είναι το μόνο παράδειγμα υπηρεσίας του sharing economy, απλά είναι αυτή τη στιγμή εκείνο που έχει αλλάξει περισσότερο από οποιαδήποτε άλλη την καθημερινότητα των Ελλήνων. Μία ακόμη τεχνολογική εξέλιξη που έκανε αισθητή την παρουσία της και στη χώρα μας τα τελευταία χρόνια και αλλάζει την καθημερινότητα των πολιτών είναι οι  διασυνδεδεμένες συσκευές  και το «περίφημο»  Internet  of  Things ( IoT)  ή Διαδίκτυο των Πραγμάτων. Αν και οι περισσότεροι πιστεύουν ότι το IoT συνδέεται με αισθητήρες και το χώρο της βιομηχανίας, η πραγματικότητα είναι ότι σε αυτό εντάσσονται όλες οι συσκευές που διαθέτουν σύνδεση στο Διαδίκτυο. Και σε αυτές περιλαμβάνονται τόσο οι smart TVs όσο και τα smartwatches, τα οποία έχουν αρχίσει να γίνονται όλο και πιο δημοφιλή στη χώρα μας. Οι smart TVs έχουν βοηθήσει στην αλλαγή των συνηθειών μας όσον αφορά στην παρακολούθηση τηλεοπτικού περιεχόμενου, ενώ τα smartwatches και τα smartbands αλλάζουν τον τρόπο με τον οποίο παρακολουθούμε τα βιομετρικά χαρακτηριστικά μας αλλά και τον τρόπο με τον οποίο γυμναζόμαστε. Όλα τα παραπάνω πάντως δεν θα ήταν εφικτά αν δεν υπήρχαν δύο σημαντικές τεχνολογικές εξελίξεις. Η πρώτη έχει να κάνει με την αξιοποίηση μεγάλου όγκου δεδομένων, τα αποκαλούμενα  big  data , τα οποία σε συνδυασμό με τις υπηρεσίες  cloud , όπου τα πάντα «τρέχουν» στο Διαδίκτυο, έχουν κάνει εφικτή την παροχή μίας σειράς από εφαρμογές και υπηρεσίες, οι οποίες υπήρχαν στη σκέψη από τη δεκαετία του ’00 αλλά ήταν αδύνατο να εφαρμοστούν. Όπως επίσης σε όλες αυτές τις εξελίξεις έχει βοηθήσει σημαντικά και η  τεχνητή νοημοσύνη (ΑΙ) , η οποία επιτρέπει -σε αυτή τη φάση τουλάχιστον- την παροχή περισσότερο προσωποποιημένων υπηρεσιών. Αυτό που πρέπει να ξεκαθαριστεί είναι πως το ΑΙ δεν είναι μία τεχνολογία που θα δούμε να έρχεται και στην Ελλάδα, αλλά πολύ απλά είναι ήδη εδώ και αλλάζει την καθημερινότητα μας με πολλαπλούς τρόπους. Όσον αφορά το προσεχές μέλλον, υπάρχουν μία σειρά από τεχνολογικές εξελίξεις, οι οποίες στο εξωτερικό έχουν αρχίσει να αλλάζουν την καθημερινότητα των πολιτών, αλλά στην Ελλάδα κάνουν την εμφάνιση τους με κάποια καθυστέρηση. Για παράδειγμα, οι ψηφιακοί φωνητικοί βοηθοί (digital voice assistants) όπως το Google Assistant, η Amazon Alexa και η Siri (Apple) έχουν αλλάξει την καθημερινότητα εκατομμυρίων χρηστών. Στην Ελλάδα, η απουσία υποστήριξης της ελληνικής γλώσσας είναι ένα θέμα που θα λυθεί στο προσεχές μέλλον αν και μέχρι τότε υπάρχει και η λύση της MAIC της MLS. Μία άλλη τεχνολογική εξέλιξη που πάει καλά στο εξωτερικό αλλά στην Ελλάδα θα μας απασχολήσει στο προσεχές μέλλον είναι αυτή της ηλεκτροκίνησης . Η απουσία κινήτρων και των σχετικών υποδομών είναι ο λόγος της καθυστέρησης αν και η δεκαετία που ξεκινά τώρα αναμένεται να είναι πολύ περισσότερο ηλεκτρική. Τέλος, υπάρχουν τρεις τεχνολογίες που είναι ήδη εδώ αλλά ακόμη δεν έχουν κάνει ιδιαίτερη αισθητή την παρουσία τους στο ευρύ κοινό. Αλλά αυτό θα αλλάξει μέσα στα επόμενα χρόνια. Πρόκειται για το blockchain , το 3D printing και το AR/VR (augmented reality / virtual reality). Τεχνολογίες που μαζί με την εμφάνιση των δικτύων 5G και της αύξησης της ταχύτητας στις σταθερές ευρυζωνικές συνδέσεις υπόσχονται να μας προσφέρουν μία σειρά από νέες αλλαγές στις καθημερινές συνήθειες μας. Το ερώτημα απλά είναι κατά πόσον είμαστε έτοιμοι να προσαρμοστούμε σε αυτές τις ταχύτατες αλλαγές που βρίσκονται σε εξέλιξη. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/202456/oi-10-texnologikes-exelixeis-poy-allaxan-tin-kathimerinotita-ton-ellinon-sta-10
tech,www.cnn.gr,Το όραμα του Ζάκερμπεργκ για την κοινωνία το 2030,"17:35 Παρασκευή, 10 Ιανουαρίου 2020","Newsroom, CNN Greece","Το όραμά του για την κοινωνία το 2030 αποκάλυψε ο πρόεδρος του διοικητικού συμβουλίου και διευθύνων σύμβουλος της Facebook  Μαρκ Ζάκερμπεργκ . Σύμφωνα με τον ίδιο, η  επαυξημένη πραγματικότητα  θα έχει επιβληθεί, κάτι που θα αποτελέσει μια επανάσταση στις ανταλλαγές, στην οποία θα συμβάλει πολύ η κοινωνική δικτύωση. Μέχρι τώρα οι αποφάσεις που ο επιχειρηματίας δημοσιοποιούσε για τη νέα χρονιά ήταν προσωπικές: πέρυσι είχε δεσμευθεί να μάθει μια γλώσσα, να μην τρώει κρέας παρά μόνο αυτό που προέρχεται από ζώα που έχει σκοτώσει ο ίδιος και να επισκεφθεί όλες τις αμερικανικές Πολιτείες - κάτι που είχε τροφοδοτήσει εικασίες για ενδεχόμενη υποψηφιότητά του στις προεδρικές εκλογές. «Αυτή τη δεκαετία, θα επικεντρωθώ σε μακροπρόθεσμα ζητήματα. Αντί να θέσω στον εαυτό μου προκλήσεις με ορίζοντα ενός χρόνου, προσπάθησα να σκεφτώ πώς ελπίζω να είναι ο κόσμος και η ζωή μου το 2030, ώστε να εξασφαλίσω ότι θα αφιερώσω όλη την προσοχή μου σ' αυτό», έγραψε ο Ζάκερμπεργκ στο Facebook. «Θα έχουμε την τεχνολογία για να αισθανόμαστε πλήρως την παρουσία ενός άλλου προσώπου, ανεξάρτητα από το πού θα βρίσκεται αυτό, και η επιστημονική έρευνα θα έχει βοηθήσει να γιατρευτούν και να προληφθούν ασθένειες ώστε το μέσο προσδόκιμο ζωής να παραταθεί κατά 2,5 χρόνια», πρόσθεσε. Για τον ιδρυτή του Facebook, μέχρι το τέλος της δεκαετίας οι άνθρωποι θα έχουν εγκαταλείψει το κινητό τηλέφωνο αντικαθιστώντας το με  γυαλιά επαυξημένης πραγματικότητας  και θα έχουν ευρέως  πρόσβαση στην εικονική πραγματικότητα. «Φανταστείτε ότι θα μπορείτε να ζείτε στο μέρος της επιλογής σας και να εργάζεστε εύκολα σε ένα άλλο μέρος. Αν καταφέρουμε να πραγματοποιήσουμε αυτό για το οποίο εργαζόμαστε, η δυνατότητα αυτή θα είναι μέχρι το 2030 πολύ πιο κοντά στην πραγματικότητα», έγραψε. Η άνοδος της εικονικής πραγματικότητας πρόκειται να αλλάξει τη φύση της κοινωνικής δικτύωσης. Αν το Ίντερνετ επέτρεψε σε δισεκατομμύρια ανθρώπους να συνδέονται όταν και όπου θέλουν, το κοινωνικό δίκτυο του μέλλοντος θα αφορά, σύμφωνα με τον ίδιο, «τις ιδιωτικές αλληλεπιδράσεις και θα μας βοηθήσει να κατασκευάσουμε αυτές τις μικρές κοινότητες που έχουμε όλοι μας ανάγκη στη ζωή». Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/203598/to-orama-toy-zakermpergk-gia-tin-koinonia-to-2030
tech,www.cnn.gr,Xenobots: Αυτά είναι τα πρώτα «ζωντανά» ρομπότ,"09:42 Τρίτη, 14 Ιανουαρίου 2020","Newsroom, CNN Greece","Ερευνητές στις ΗΠΑ ανακοίνωσαν ότι δημιούργησαν  μικροσκοπικές ζωντανές μηχανές , ένα είδος  βιολογικού  ρομπότ  που μπορεί να προγραμματιστεί για να κάνει διάφορες εργασίες, από το  να μεταφέρει φάρμακα   μέσα στο σώμα  μέχρι να καθαρίζει τοξικά απόβλητα στο περιβάλλον. Οι τεχνητοί βιολογικοί οργανισμοί (οι οποίοι ονομάστηκαν  xenobots ) δημιουργήθηκαν από  ζωντανά κύτταρα  που ελήφθησαν από  έμβρυα βατράχων , σχεδιάστηκαν σε υπερυπολογιστή και στη συνέχεια  συναρμολογήθηκαν σε τελείως νέες μορφές ζωής  μήκους μερικών χιλιοστών. Μπορούν να κινηθούν μόνα τους προς ένα στόχο και να αυτοθεραπευθούν μετά από ένα κόψιμο. Οι ερευνητές, με επικεφαλής τον καθηγητή ρομποτικής Τζόσουα Μπόνγκαρντ του Τμήματος Επιστήμης των Υπολογιστών του Πανεπιστημίου του Βερμόντ, έκαναν τη σχετική δημοσίευση στο περιοδικό της Εθνικής Ακαδημίας Επιστημών των ΗΠΑ (PNAS). «Πρόκειται για  καινοτόμες έμβιες μηχανές . Δεν είναι ούτε παραδοσιακά ρομπότ, ούτε οποιοδήποτε γνωστό είδος ζώου. Είναι μια νέα κατηγορία δημιουργήματος: ένας ζωντανός προγραμματιζόμενος οργανισμός», δήλωσε ο Μπόνγκαρντ. «Μπορούμε να φανταστούμε διάφορες χρήσιμες εφαρμογές αυτών των έμβιων ρομπότ, τις οποίες άλλες μηχανές δεν μπορούν να κάνουν, όπως αποστολές σε περιβάλλοντα μολυσμένα με ραδιενέργεια, συλλογή μικροπλαστικών από τους ωκεανούς ή εργασία καθαρισμού του εσωτερικού των αρτηριών από την αθηρωματική πλάκα», δήλωσε ο Μάικλ Λέβιν, διευθυντής του Κέντρου Αναγεννητικής και Αναπτυξιακής Βιολογίας του Πανεπιστημίου Ταφτς. Τα τελευταία χρόνια έχουν δημιουργηθεί μερικοί τεχνητοί οργανισμοί, όμως τώρα  για πρώτη φορά , σύμφωνα με τους ερευνητές, « σχεδιάστηκαν τελείως βιολογικές μηχανές από το μηδέν ». Ένας ειδικός εξελικτικός αλγόριθμος τεχνητής νοημοσύνης βοήθησε να δημιουργηθούν και να δοκιμαστούν χιλιάδες υποψήφια προσχέδια για νέες μορφές ζωής, ώσπου να βρεθεί η καλύτερη δυνατή.  Ένας υπερυπολογιστής -με την καθοδήγηση του αλγόριθμου- συναρμολόγησε ξανά και ξανά μερικές εκατοντάδες προσομοιωμένα κύτταρα, δημιουργώντας διάφορες δοκιμαστικές μορφές και σχήματα σώματος. Αφού τελικά επιλέχθηκε το σχέδιο δημιουργίας,  χρησιμοποιήθηκαν ως πρώτη ύλη βλαστικά κύτταρα  από τα έμβρυα των αφρικανικών βατράχων Xenopus laevis (εξ ου και το όνομα xenobot), τα οποία με τη βοήθεια μικροσκοπίου συνενώθηκαν με βάση το προτεινόμενο σχέδιο του υπολογιστή. Δημιουργήθηκαν έτσι μορφές ζωής που δεν υπάρχουν στη φύση και οι οποίες είναι σε θέση να κινούνται μόνες τους. Όπως μερικά ζώα στη φύση μπορούν να αναγεννήσουν τα κομμένα μέρη τους, έτσι και το xenobot μπορεί μόνο του να αποκαταστήσει την ακεραιότητα του. «Κόψαμε το βιολογικό ρομπότ σχεδόν στη μέση, όμως αυτό ξανακόλλησε τα δύο μέρη του και συνέχισε να προχωρά. Αυτό είναι κάτι που δεν μπορούν να κάνουν οι τυπικές μηχανές», ανέφερε ο Μπόγκαρντ. «Από κυτταρική και γενετική άποψη τα xenobots είναι βάτραχοι.  Το DNA τους προέρχεται κατά 100% από βατράχους , παρόλα αυτά δεν είναι βάτραχοι. Οπότε αναρωτιέται κανείς, τι άλλο αυτά τα κύτταρα μπορούν να φτιάξουν», δήλωσε ο Λέβιν. Η πρωτοποριακή έρευνα χρηματοδοτείται μέσω του προγράμματος «Μηχανές Δια Βίου Μάθησης» από την πανταχού παρούσα Υπηρεσία Προηγμένων Αμυντικών Ερευνητικών Προγραμμάτων (DARPA) του Πενταγώνου των ΗΠΑ, η οποία προφανώς διαβλέπει και στρατιωτικές εφαρμογές. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/203948/xenobots-ayta-einai-ta-prota-zontana-rompot
tech,www.cnn.gr,"Έρχονται ανεπανάληπτες εκπλήξεις, δώρα και προσφορές με κάθε προπαραγγελία της σειράς P40!","14:26 Τετάρτη, 01 Απριλίου 2020","Newsroom, CNN Greece","Η πολυαναμενόμενη σειρά P40 της Huawei -και η πρώτη AG (Application Gallery) σειρά συσκευών της εταιρείας - είναι επιτέλους εδώ για να ανατρέψει τα δεδομένα στην κατηγορία των smartphones ξανά! Η σειρά έρχεται με την τελευταία λέξη της τεχνολογίας και επαναστατικές καινοτομίες, με τις φωτογραφικές δυνατότητες της να περνούν σε άλλο επίπεδο. Αμέσως μετά την επίσημη παρουσίαση που πραγματοποιήθηκε από το Παρίσι και μεταδόθηκε σε όλο τον κόσμο μέσω live streaming, τόσο οι premium συσκευές P40 Pro και P40 όσο και τα δύο Lite μοντέλα της σειράς, το P40 lite και το P40 lite E , θα είναι διαθέσιμες και στην ελληνική αγορά από τις 26 Μαρτίου με προπαραγγελία. Τα καλά νέα δεν σταματούν εδώ, γιατί τα πακέτα που θα είναι διαθέσιμα σε όλο το δίκτυο των επίσημων συνεργατών είναι ιδιαίτερα ελκυστικά καθώς κάθε συσκευή της σειράς P40 θα συνοδεύεται από δώρα και ενισχυμένες υπηρεσίες σε ιδιαίτερα ελκυστικά πακέτα προσφορών. Συγκεκριμένα οι προπαραγγελίες που θα πραγματοποιηθούν έως και 8 Απριλίου συνοδεύονται από τα παρακάτω μοναδικά δώρα: Με κάθε προπαραγγελία P40 και P40 Pro, δώρο ένα από τα πιο δημοφιλή μοντέλα της Huawei, το P30 Lite,  δηλαδή μία πραγματικά 2 σε 1 προσφορά!  Ενώ με κάθε προπαραγγελία P40 Lite E, δώρο το  Huawei Band 3e  και με κάθε προπαραγγελία  P40 Lite , δώρο άλλο ένα Huawei smartphone, το  Y7 2019 ! 2 lite (μονάχα στο όνομα) συσκευές σε μία προσφορά ιδιαίτερα ελκυστική για όσους επιθυμούν να αποκτήσουν μία κορυφαία συσκευή σε ένα προνομιακό πακέτο. Με μότο της το “Visionary Photography” η σειρά P40 της Huawei φέρνει ξανά την επανάσταση στον τρόπο που αντιλαμβανόμαστε την φωτογράφιση με smartphone. Με τα P40 Pro και P40 επεκτείνεται και ισχυροποιείται ριζικά η φωτογραφία με smartphone καθώς και οι δυνατότητες λήψης και αναπαραγωγής video. Τα HUAWEI P40 και P40 Pro διαθέτουν ενσωματωμένο σύστημα κάμερας Ultra Vision Leica, σε δυο εκδοχές, τριπλής και τετραπλής κάμερας αντίστοιχα. Τα HUAWEI P40 Series αποδίδουν συγκλονιστικά φωτογραφικά αποτελέσματα με υπερ-ευρυγώνιους, και ευρυγώνιους φακούς, καθώς και με τηλεφακούς. Το HUAWEI P40 Pro διαθέτει μια εξελιγμένη τετραπλή Leica κάμερα με ισχυρή Ultra Wide Cine Camera και 3D Depth Sensing Camera που υποστηρίζουν 50x SuperSensing Zoom. Ο αισθητήρας HUAWEI Ultra Vision που περιλαμβάνεται σε όλη την σειρά HUAWEI P40 είναι ένα τεχνολογικό θαύμα που φέρνει επανάσταση σε επίπεδο εικονοστοιχείων. Με διαστάσεις 1 / 1.28”, υποστηρίζει την αποτύπωση των pixels σε μέγεθος 2.44μm καθώς και Octa PD AutoFocus για εστίαση υψηλής ταχύτητας οποιαδήποτε στιγμή της ημέρας, ενώ το HUAWEI XD Fusion Engine αξιοποιεί το AI για να ενισχύσει την αναπαραγωγή λεπτομερειών σε όλες τις συνθήκες φωτισμού. Παράλληλα, τα Lite μοντέλα της P40 Series δεν αποτελούν εξαίρεση. P40 Lite E  P40 Lite  Πέραν των πανίσχυρων φωτογραφικών συστημάτων τους, όλα τα μοντέλα της P40 Series φέρουν όλα εκείνα τα χαρακτηριστικά που κάνουν τα Huawei smartphones μοναδικά: κομψό σύγχρονο design, εντυπωσιακή οθόνη με κρυστάλλινης ποιότητας γραφικά, σταθερή απόδοση που διαρκεί, επεξεργαστή ανεπανάληπτων ταχυτήτων και δυνατότητα γρήγορης φόρτισης. Με την άφιξη της σειράς P40 στην ελληνική αγορά ξεκινά μια νέα εποχή: Οι τέσσερις νέες συσκευές είναι επίσημα οι πρώτες συσκευές Huawei που θα διατεθούν στην Ελλάδα αποκλειστικά με την πλατφόρμα εφαρμογών της Huawei, το  Huawei AppGallery , ένα ανοιχτό app store που διασφαλίζει την ιδιωτικότητα και ασφάλεια των χρηστών και παρέχει ποικιλία premium και τοπικών εφαρμογών. Το  Huawei AppGallery  είναι απολύτως ασφαλές για τους χρήστες, τοποθετώντας την ιδιωτικότητά τους σε απόλυτη προτεραιότητα, φιλοξενεί γνωστές και δημοφιλείς εφαρμογές από όλο τον κόσμο, και φιλοδοξεί να αναπτυχθεί περαιτέρω για να προσφέρει τις πιο επαναστατικές και καινοτόμες εφαρμογές στους καταναλωτές του σε παγκόσμιο επίπεδο. Τέλος, προκειμένου να διευκολύνει τους χρήστες να ανακαλύψουν τα οφέλη και τα πλεονεκτήματα του AppGallery, η Huawei θα προσφέρει  υπηρεσία VIP  στους κατόχους P40 Series που επιθυμούν να μεταφέρουν εύκολα και γρήγορα τα περιεχόμενα που χρειάζονται από το παλιό τους smartphone στη νέα τους συσκευή, ενώ παράλληλα, θα λειτουργεί, εντελώς δωρεάν, και  υπηρεσία Door to Door , για την έγκαιρη, ασφαλή και αποτελεσματική φροντίδα των συσκευών, μέσω courier. Ανακαλύψτε τη νέα σειρά HUAWEI P40 και μπείτε κι εσείς στον κόσμο του AppGallery και του Visionary Photography! Τα Huawei P40 και P40 Pro είναι διαθέσιμα σεIce White, Black και Silver Frost,από την Πέμπτη 26 Μαρτίου. Όσοι προπαραγγείλουν μία από τις δύο συσκευές μέχρι και 8 Απριλίου 2020 θα λάβουν ως δώρο και ένα Huawei P30 lite. Το Huawei P40 Lite E διατίθεται σε Midnight Black και Aurora Blue από την Πέμπτη 26 Μαρτίου. Όσοι προπαραγγείλουν τη συσκευή μέχρι και 8 Απριλίου 2020 θα λάβουν ως δώρο και ένα Huawei Band 3e. ΤοHuawei P40 LiteδιατίθεταισεMidnight Black, Sakura Pink & Crush GreenαπότηνΠέμπτη26Μαρτίου.Όσοι προπαραγγείλουν τη συσκευή μέχρι και 8 Απριλίου 2020 θα λάβουν ως δώρο και ένα Huawei Υ7 2019. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/213622/erxontai-anepanaliptes-ekplixeis-dora-kai-prosfores-me-kathe-proparaggelia-tis-seiras-p40
tech,www.cnn.gr,Σπάνια συνεργασία Apple - Google κατά του κορωνοϊού,"09:42 Σάββατο, 11 Απριλίου 2020","Newsroom, CNN Greece","Στη μάχη κατά του  κορωνοϊού  ρίχνονται από κοινού η  Apple   και η  Google   καθώς, όπως ανακοίνωσαν, θα  συνεργαστούν  για τη δημιουργία μιας  τεχνολογίας εντοπισμού επαφών  με στόχο την  επιβράδυνση  της εξάπλωσης του  Covid-19 . Σε πρώτη φάση οι δύο εταιρείες θα βοηθήσουν τις υπάρχουσες  εφαρμογές ιχνηλάτησης επαφών  (tracing apps) να είναι συμβατές μεταξύ τους και να λειτουργούν αποτελεσματικά. Αρκετές χώρες (Ισραήλ, Σιγκαπούρη, Ν.Κορέα, Πολωνία κ.ά.) ήδη στέλνουν προειδοποιήσεις στα κινητά τηλέφωνα σχετικά με πιθανή μόλυνση των χρηστών από κορωνοϊό, ενώ δημόσιες υπηρεσίες υγείας σε διάφορες χώρες (Βρετανία, Γαλλία, Γερμανία κ.α.) ήδη αναπτύσσουν ανάλογες  πρωτοβουλίες ψηφιακής ιχνηλάτησης επαφών  και προειδοποίησης μέσω smartphone. Η πρωτοβουλία Apple-Google αποσκοπεί αρχικά στο να υπάρξει  διαλειτουργικότητα  ανάμεσα σε όλες αυτές τις διάσπαρτες εφαρμογές, προκειμένου να «δουλεύουν» ακόμη και αν κάποιος χρήστης ταξιδεύει σε άλλη χώρα και έρχεται σε επαφή με πιθανούς φορείς του κορωνοϊού σε μια περιοχή όπου γίνεται χρήση άλλης ψηφιακής εφαρμογής ιχνηλάτησης και προειδοποίησης. Σε επόμενο στάδιο -άγνωστο πότε ακριβώς- οι δύο τεχνολογικοί γίγαντες θα φροντίσουν να δημιουργήσουν την  τεχνολογία , ώστε να μην χρειάζεται να «κατεβάζει» ο χρήστης στο «έξυπνο» κινητό τηλέφωνο του τέτοιες εξειδικευμένες εφαρμογές τρίτων, καθώς τα ίδια τα λειτουργικά συστήματα Android (της Google) και iOS (της Apple) θα ενσωματώσουν πρόσθετες δυνατότητες ιχνηλάτησης επαφών. Οι χρήστες, αν θέλουν (όχι υποχρεωτικά), θα μπορούν να ενεργοποιούν αυτή τη δυνατότητα στη συσκευή τους. Οι δύο εταιρείες ανακοίνωσαν ότι θα θέσουν τη χρήση της τεχνολογίας  Bluetooth  στην υπηρεσία κυβερνήσεων και οργανισμών υγείας, για να τους βοηθήσουν να μειώσουν τη διάδοση του ιού, διασφαλίζοντας παράλληλα την προστασία της ιδιωτικότητας και την ασφάλεια των χρηστών, καθώς δεν θα γίνεται καταγραφή του εντοπισμού θέσης μέσω GPS, ούτε άλλης προσωπικής πληροφορίας. Θα χρησιμοποιούνται τα σήματα Bluetooth για να διαπιστώνεται σε ποιους άλλους ανθρώπους ο κάθε χρήστης βρέθηκε κοντά για αρκετό χρονικό διάστημα, ώστε να έχει πιθανώς κολλήσει. Αν κάποια από αυτές τις επαφές του βρίσκεται μετά από τεστ ότι όντως έχει τη λοίμωξη Covid-19, τότε ένα  προειδοποιητικό σήμα  θα στέλνεται στον κάτοχο του κινητού τηλεφώνου. Οι δύο εταιρείες σκοπεύουν να παρουσιάσουν μια ολοκληρωμένη λύση που θα περιλαμβάνει αρχικά μια διεπαφή προγραμματισμού εφαρμογών (Application Programming Interface-API) και στη συνέχεια μια ενσωματωμένη τεχνολογία λειτουργικών συστημάτων, ώστε να βοηθήσουν την ενεργοποίηση του εντοπισμού των επαφών. Η λύση αυτή θα εφαρμοστεί σε δύο στάδια: Τον Μάιο οι δύο εταιρείες θα παρουσιάσουν API που επιτρέπουν τη  διαλειτουργικότητα  μεταξύ συσκευών με λειτουργικά συστήματα Android και iOS, όταν χρησιμοποιούν εφαρμογές δημόσιων οργανισμών υγείας. Οι επίσημες αυτές εφαρμογές θα είναι διαθέσιμες στους χρήστες για λήψη μέσω των αντίστοιχων online καταστημάτων (App Stores). Τους επόμενους μήνες, η Apple και η Google θα δημιουργήσουν μια ευρύτερη πλατφόρμα ιχνηλάτησης επαφών μέσω της τεχνολογίας Bluetooth, χρησιμοποιώντας ως βάση της λειτουργίας αυτής τις υποκείμενες πλατφόρμες. Οι δύο εταιρείες δεν θα αναπτύξουν οι ίδιες εφαρμογές ιχνηλάτησης επαφών, αλλά θα δημιουργήσουν την υποκείμενη τεχνολογία, που θα επιτρέψει στους προγραμματιστές να φτιάξουν καλύτερες εφαρμογές σε σχέση με την ιδιωτικότητα των χρηστών. Ο πρόεδρος των ΗΠΑ Ντόναλντ Τραμπ δήλωσε ότι χρειάζεται χρόνο για να εξεταστεί η εν λόγω πρωτοβουλία, την οποία, σύμφωνα με το BBC, χαρακτήρισε «ενδιαφέρουσα, αλλά πολλοί άνθρωποι ανησυχούν όσον αφορά την ατομική ελευθερία. Θα κοιτάξουμε πολύ προσεκτικά το ζήτημα και θα σας ενημερώσουμε πολύ σύντομα». Η Ευρωπαϊκή Ένωση , δήλωσε ότι «η πρωτοβουλία θα χρειαστεί περαιτέρω αξιολόγηση, όμως, μετά από μια γρήγορη ματιά, φαίνεται να καλύπτει τις βασικές απαιτήσεις, όσον αφορά την επιλογή των χρηστών, την προστασία προσωπικών δεδομένων και την πανευρωπαϊκή διαλειτουργικότητα». Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/214882/synergasia-apple-google-gia-kata-toy-koronoioy
tech,www.cnn.gr,Tesla: Έρχεται το πρώτο εργοστάσιο ηλεκτρικών αυτοκινήτων στην Ευρώπη,"09:23 Τετάρτη, 13 Νοεμβρίου 2019","Newsroom, CNN Greece","Η εταιρεία ηλεκτρικών αυτοκινήτων  Tesla   του  Ίλον Μασκ  θα κατασκευάσει στο Βερολίνο το  πρώτο εργοστάσιό  της στην Ευρώπη. Την ανακοίνωση έκανε ο ίδιος, παραλαμβάνοντας την Τρίτη ένα βραβείο (Golden Steering Wheel) από τη γερμανική εφημερίδα «Bild». Ο Μασκ είπε επίσης ότι η εταιρεία του θα χτίσει ένα  κέντρο σχεδιασμού και μηχανολογίας  στη γερμανική πρωτεύουσα. Στο εργοστάσιο, κοντά στο υπό κατασκευή νέο αεροδρόμιο της πόλης, θα παράγονται τα Μοντέλα 3 και Υ της Tesla, σύμφωνα με τους «Financial Times» και το πρακτορείο Reuters. Η παραγωγή αναμένεται να αρχίσει  εντός του 2021 . Ο Μασκ είχε εδώ και καιρό δηλώσει ότι η Tesla θα δημιουργήσει ένα  γιγα-εργοστάσιο  στην Ευρώπη (γνωστό ως Gigafactory 4), μετά την επέκταση της στην Κίνα, όπου έχει αρχίσει ήδη η παραγωγή του Μοντέλου 3 στη Σαγκάη. «Η γερμανική μηχανολογία είναι εντυπωσιακή και αυτός είναι εν μέρει ο λόγος που εγκαθιστούμε το γιγα-εργοστάσιο της Ευρώπης στη Γερμανία», ανέφερε ο Μασκ, προσθέτοντας ότι στη χώρα αυτή έχουν κατασκευασθεί μερικά από τα καλύτερα αυτοκίνητα στον κόσμο. Η είσοδος της Tesla στη Γερμανία είχε ξεκινήσει το 2016 με την εξαγορά της γερμανικής εταιρείας  Grohmann Engineering , που ειδικεύεται στους βιομηχανικούς αυτοματισμούς. Από την άλλη, η Tesla ήδη δέχεται  σκληρό ανταγωνισμό  από τη γερμανική Volkswagen, που έχει στόχο να γίνει ο μεγαλύτερος στον κόσμο κατασκευαστής ηλεκτρικών αυτοκινήτων, παράγοντας πάνω από 22 εκατομμύρια ηλεκτρικά οχήματα την επόμενη δεκαετία. Το νέο της Porsche Taycan θεωρείται άμεσος ανταγωνιστής του Tesla Model 3. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197190/tesla-erxetai-to-proto-ergostasio-ilektrikon-aytokiniton-stin-eyropi
tech,www.cnn.gr,Πώς το 2019 η τηλεόραση «γράφει» ιστορία: Από το πρώτο βήμα στη Σελήνη στο 8K,"11:49 Τετάρτη, 13 Νοεμβρίου 2019","Sponsored, CNN Greece","Από το 1969 μέχρι σήμερα πολλά πράγματα έχουν αλλάξει στη ζωή μας και η αλήθεια είναι πως η τεχνολογία έχει διαδραματίσει έναν ρόλο-κλειδί σε κάθε μεταβολή που έχει λάβει χώρα, μικρή ή μεγάλη: Από τον τρόπο που εργαζόμαστε στο πώς ενημερωνόμαστε και από το πώς ταξιδεύουμε στον τρόπο με τον οποίο διασκεδάζουμε και απολαμβάνουμε τον ελεύθερό μας χρόνο. Πράγματι, 50 χρόνια από το πρώτο βήμα του ανθρώπου στη Σελήνη, δεν υπάρχει αμφιβολία πως η τεχνολογία ήταν και συνεχίζει να είναι το «όχημα» προς μία περισσότερο ποιοτική και σε πολλές περιπτώσεις σημαντικά πιο εύκολη πραγματικότητα. Διότι άνοιξε μπροστά μας νέους «κόσμους» που δεν μπορούσαμε να φανταστούμε πως υπήρχαν και μας επέτρεψε να ταξιδέψουμε -κυριολεκτικά και μεταφορικά- σε μέρη που κάποτε ξεπερνούσαν τα όρια της φαντασίας μας. Ακόμη και πριν από μερικά χρόνια, δεν μπορούσαμε να φανταστούμε ότι το 2019 θα είχαμε τη δυνατότητα να μιλάμε στο τηλεχειριστήριο της τηλεόρασής μας και να ελέγχουμε μέσα από αυτό όλες τις «έξυπνες» συσκευές στο σπίτι μας. Ούτε μπορούσαμε - φυσικά - να διανοηθούμε πως η τηλεόρασή μας θα μετατρεπόταν, όποτε το θέλαμε, σε έργο τέχνης για το σαλόνι μας ή ότι θα μας προσέφερε τέλεια εικόνα, σε όποιο σημείο του δωματίου και αν στεκόμασταν. Ναι, σήμερα έχουμε τη δυνατότητα να απολαμβάνουμε τεχνολογίες που μοιάζουν να έχουν έρθει από έναν άλλο κόσμο. Στην πραγματικότητα όμως, ήταν πάντα εδώ και εξελίσσονταν χρόνο με τον χρόνο και το πλέον χαρακτηριστικό παράδειγμα τεχνολογικής εξέλιξης που σχετίζεται άμεσα με πολλές εκφάνσεις της ζωής μας είναι, βέβαια, εκείνο της τηλεόρασης. Από το πρώτο βήμα στη Σελήνη στα 8K Τα τελευταία 50 χρόνια η οπτικοακουστική τεχνολογία έχει εξελιχθεί σε βαθμό που σήμερα, μας προσφέρει μία ανεπανάληπτη εμπειρία θέασης, αναβαθμίζοντας ουσιαστικά το home entertainment -δηλαδή, το πώς διασκεδάζουμε στο σπίτι- και βάζοντας στην καθημερινότητά μας έννοιες όπως εκείνη της εξελιγμένης τεχνητής νοημοσύνης. Το ενδιαφέρον στοιχείο όσον αφορά στη «μικρή οθόνη» -το οποίο πολλοί ενδεχομένως αγνοούν- είναι το ότι η ίδια η ιστορία της τεχνολογικής προόδου της τηλεόρασης ξεκίνησε λίγο αφότου ο άνθρωπος έκανε το πρώτο του βήμα στη Σελήνη. Διότι αμέσως μετά το μεγάλο εκείνο άλμα για την ανθρωπότητα, η  Samsung  - ο παγκόσμιος σήμερα ηγέτης στην τεχνολογία- μπήκε στη συγκεκριμένη αγορά, με την παραγωγή των πρώτων τηλεοράσεών της, δίνοντας ουσιαστικά σε εκατομμύρια ανθρώπους στον κόσμο τη δυνατότητα να παρακολουθούν μοναδικά στιγμιότυπα και γεγονότα και φέρνοντας μπροστά τους κόσμους που δεν είχαν δει ξανά. Σήμερα, λοιπόν, 50 χρόνια αφότου άρχισε να γίνεται πραγματικά δημοφιλής και να μπαίνει σε κάθε σπίτι, η τηλεόραση «γράφει» ξανά ιστορία, κάνοντας το 2019 μία χρονιά-ορόσημο για την εξέλιξή της. Η νέα αυτή ιστορία «γράφεται» χάρη σε μία σειρά από καινοτομίες οι οποίες φέρνουν ένα απαράμιλλο οπτικοακουστικό αποτέλεσμα επί των οθονών μας, αναβαθμίζοντας την QLED τεχνολογία και ανοίγοντας μπροστά μας νέους κόσμους -και μάλιστα, ενώ νομίζαμε πως τα είχαμε δει όλα. Πρόκειται για τεχνολογίες που βασίζονται στην εξελιγμένη τεχνητή νοημοσύνη και δίνουν μία καθηλωτική εμπειρία απίστευτου βάθους στις εικόνες μας, διευρύνοντας ουσιαστικά τα όρια στην εμπειρία θέασής μας. Και το καινοτόμο στοιχείο που κάνει τη διαφορά σε ό,τι αφορά στην ιστορία της τηλεόρασης και συγκεκριμένα, την εξέλιξη της QLED τεχνολογίας είναι η εικόνα 8K. Οι καινοτομίες που γράφουν νέα «ιστορία»  Με το «αύριο» σε ό,τι αφορά στο μέλλον της τηλεόρασης να είναι ήδη εδώ και την τεχνολογία να αλλάζει και να αναβαθμίζει την έννοια της διασκέδασης στο σπίτι, έχει σίγουρα μεγάλο ενδιαφέρον να βάλουμε κάτω από το «μικροσκόπιό» μας τις τεχνολογίες που εν έτη 2019 γράφουν μία νέα -και όπως φαίνεται άκρως εντυπωσιακή- ιστορία στον οπτικοακουστικό τομέα. Αρκεί να ρίξει κάποιος μία ματιά στη  Samsung QLED 8K Q950R  για να διαπιστώσει τον εντυπωσιακό βαθμό στον οποίο κατάφερε να εξελιχθεί η τηλεόραση μέσα σε 50 χρόνια. Διότι η συγκεκριμένη QLED 8Kενσωματώνει ό,τι νέο και κορυφαίο σε τεχνολογία υπάρχει μέχρι σήμερα: Από το  HDR10+  της Samsung που χάρη στα δυναμικά metadata που χρησιμοποιεί μας προσφέρει εικόνα που κόβει την ανάσα στο  Q HDR  που μας επιτρέπει να βλέπουμε όσα δεν μπορούμε να δούμε αλλού -όπως ρεαλιστικές εικόνες, γεμάτες πληροφορία- και από το  Color Volume 100%  για απόδοση όγκου χρώματος 100% στο  Ultimate Viewing Angle  που προσφέρει τέλεια εικόνα σε κάθε σημείο του δωματίου, το  Ultimate UHD Dimming  που χάρη σε έναν ειδικό αλγόριθμο δίνει στην  QLED 8 K  μας τον έλεγχο σε κάθε τμήμα της εικόνας, το  Ultra Black Filter , δηλαδή το μαγικό φίλτρο που απορρίπτει έως και το 98% των ανακλάσεων, το  Direct Full Array  που χαρίζει βέλτιστο δυνατό έλεγχο και τέλεια απόδοση μαύρου και την πλατφόρμα  SmartThings (IoT)  που μας επιτρέπει να διαχειριζόμαστε όλες τις «έξυπνες» συσκευές μας, όπου και αν βρισκόμαστε. Φυσικά, δεν μπορούμε να μην αναφερθούμε στην καινοτόμο  Bixby 2.0 , μία λειτουργία που μας δίνει τη δυνατότητα να λαμβάνουμε οποιαδήποτε πληροφορία ή να ελέγχουμε τις «έξυπνες» συσκευές μας μιλώντας απλά στο τηλεχειριστήριο, το  One Invisible Connection  που μας απαλλάσσει από τα καλώδια, τη λειτουργία  Ambient mode 2.0  που μετατρέπει ουσιαστικά την QLED 8K μας σε… έργο τέχνης για το σπίτι και το  Game Enhancer  που χάρη σε έναν εξελιγμένο αλγόριθμο προσφέρει μία καθηλωτική εμπειρία gaming στην ήδη εξελιγμένη τηλεόρασή μας. Από το πρώτο βήμα του ανθρώπου στη Σελήνη πίσω στο μακρινό 1969 και την τηλεόραση που μπήκε σε κάθε σπίτι για να δείξει σε κάθε τηλεθεατή κόσμους που δεν γνώριζε πως υπήρχαν και από την πρώτη QLED στην εξελιγμένη τεχνητή νοημοσύνη και  QLED 8 K  8Κ που «γράφουν» ιστορία. Μέσα σε 50 χρόνια άλλαξαν πολλά. Ωστόσο, σε κάθε ορόσημο, σε κάθε αλλαγή, σε κάθε ανακάλυψη που ανοίγει νέους κόσμους για όλους μας, η τεχνολογία είναι εκεί. Το ίδιο και η  Samsung . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197209/pos-to-2019-i-tileorasi-grafei-istoria-apo-to-proto-vima-sti-selini-sto-8k
tech,www.cnn.gr,Ενισχυμένα τα οικονομικά αποτελέσματα της Vodafone Ελλάδος,"12:41 Τετάρτη, 13 Νοεμβρίου 2019",,"Σταθερά ανοδικά  κινήθηκαν για ένα ακόμη εξάμηνο τα οικονομικά αποτελέσματα της  Vodafone   Ελλάδος  με τη θυγατρική του βρετανικού τηλεπικοινωνιακού ομίλου να παρουσιάζει ενίσχυση των εσόδων και των  κερδών  της παρά την ελαφρά μείωση της  πελατειακής βάσης της. Σύμφωνα με τα στοιχεία που δημοσιοποίησε ο όμιλος  Vodafone , τα έσοδα της ελληνικής θυγατρικής για το α’ εξάμηνο του τρέχοντος οικονομικού έτους (Απρίλιος – Σεπτέμβριος 2019) διαμορφώθηκαν στα 488 εκατ. ευρώ έναντι 459 εκατ. ευρώ το αντίστοιχο χρονικό διάστημα του προηγούμενου οικονομικού έτους. Τα έσοδα από υπηρεσίες ενισχύθηκαν επίσης καθώς ανήλθαν στα 455 εκατ. ευρώ (από 426 εκατ. ευρώ). Τα  προσαρμοσμένα   κέρδη   προ φόρων, τόκων και αποσβέσεων (EBITDA) ήταν στα 155 εκατ. ευρώ (από 147 εκατ. ευρώ) με τα προσαρμοσμένα λειτουργικά κέρδη στα 64 εκατ. ευρώ (από 59 εκατ. ευρώ). Οι επενδύσεις παρουσίασαν μείωση στα 51 εκατ. ευρώ (από 59 εκατ. ευρώ), ενώ η λειτουργική ρευστότητα διαμορφώθηκε στα 15 εκατ. ευρώ έναντι 10 εκατ. ευρώ. Από την άλλη πλευρά, η  συνολική πελατειακή  βάση παρουσίασε ελαφρά μείωση στα 4,849 εκατ. συνδέσεις με τα συμβόλαια να μειώνονται κατά 15 χιλιάδες και να αντιστοιχούν στο 33,6% της συνολικής βάσης, ενώ οι συνδέσεις καρτοκινητής μειώθηκαν κατά 162 χιλιάδες. Οι σταθερές ευρυζωνικές συνδέσεις παρουσίασαν μείωση  5 χιλιάδων  σε επίπεδο τριμήνου και ανήλθαν στο τέλος Σεπτεμβρίου στις 937 χιλιάδες. Από την άλλη πλευρά, παρατηρείται αύξηση στη  χρήση δεδομένων  κινητής της τάξεως του 33% με τον συνολικό όγκο να φθάνει στα 44.648 TΒ από 33.337 TB το αντίστοιχο α’ εξάμηνο του προηγούμενου οικονομικού έτους. Το μέσο έσοδο ανά πελάτη (ARPU)  ενισχύθηκε  το β’ τρίμηνο κατά 7,5% στα 10 ευρώ το μήνα (από 9,3 ευρώ στο α’ τρίμηνο. Το ARPU στα συμβόλαια ήταν στα 21 ευρώ (από 19,9 ευρώ) και εκείνο της καρτοκινητής στα 4,5 ευρώ (από 4,2 ευρώ). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197217/enisxymena-ta-oikonomika-apotelesmata-tis-vodafone-ellados
tech,www.cnn.gr,Επιστήμονας στο τελικό στάδιο νόσου μετέτρεψε τον εαυτό του σε… cyborg,"16:20 Πέμπτη, 14 Νοεμβρίου 2019","Newsroom, CNN Greece","Βρετανός επιστήμονας που πάσχει από μια  νευροεκφυλιστική νόσο τελικού σταδίου  μετατράπηκε στο  πρώτο  cyborg  (ον με συνδυασμό οργανικών και μηχανικών μερών σώματος). Ο δρ. Πίτερ Σκοτ - Μόργκαν αρνήθηκε να δεχτεί τη «μοίρα» του μετά τη διάγνωσή του με μια νόσο κινητικού νευρώνα το 2017 και  αποφάσισε να επεκτείνει τη ζωή του  με τη χρήση της τεχνολογίας. Ο 61χρονος δήλωσε ότι σκόπευε να αναβαθμίσει το σώμα και τον εγκέφαλό του με τέτοιο τρόπο, ώστε να γίνει  το πιο εξελιγμένο ανθρωποειδές  που έχει περάσει από τον κόσμο εδώ και 13,8 εκατομμύρια χρόνια. Ο ρομποτιστής εμφανίστηκε μετά από 24 μέρες εντατικής φροντίδας και αποκάλυψε ότι ο « Πίτερ 2.0 » είναι αυτή τη στιγμή… διαθέσιμος στο διαδίκτυο.  «Όλες οι απαραίτητες ιατρικές διαδικασίες έχουν πλέον ολοκληρωθεί με μεγάλη επιτυχία», έγραψε ο ίδιος στο Twitter και συνέχισε: «Η μικρή συσκευή που με βοηθά να αναπνέω κάνει  πολύ λιγότερο θόρυβο από τον Νταρθ Βέιντερ ». «Η ομιλία είναι όλη τεχνητή αλλά τουλάχιστον ακούγεται σαν εμένα και πάλι», είπε. Η διαδικασία περιέλαβε μία  σειρά από εγχειρήσεις  για την εισαγωγή ενός σωλήνα σίτισης απευθείας στο στομάχι του, έναν καθετήρα στην ουροδόχο κύστη του και έναν σάκο κολοστομίας στο έντερό του για να μπορέσει να αντιμετωπίσει τα προβλήματα τουαλέτας και σίτισης. Υποβλήθη επίσης σε λαρυγγεκτομή για να αποφύγει τον κίνδυνο το σάλιο να εισέλθει στους πνεύμονές του. Ο Σκοτ - Μόργκαν έχει πλέον  τεχνητή ομιλία  και δημιούργησε μια  ενσάρκωση του προσώπου του , η οποία έχει σχεδιαστεί για να απαντά χρησιμοποιώντας γλώσσα του σώματος με  τεχνητή νοημοσύνη . Επίσης, δημιούργησε μια  τεχνολογία για τα μάτια  η οποία του επιτρέπει να χειρίζεται υπολογιστές, αφού υποβλήθηκε σε χειρουργείο με λέιζερ για τα μάτια, έχει τέλεια όραση στα 70 εκατοστά (η απόσταση από μια οθόνη υπολογιστή). Ο ίδιος υποστηρίζει ότι η  αναπηρική του καρέκλα  είναι κατασκευασμένη με έξυπνο τρόπο καθώς του επιτρέπει να σταθεί, να ξαπλώσει ανάσκελα και να μετακινηθεί γρήγορα στο χώρο. Ο Σκοτ - Μόργκαν, απάντησε στους ειδικούς που του είπαν ότι πιθανότατα του μένει ένα χρόνος ζωής: «Δεν πεθαίνω, μεταμορφώνομαι.  Αχ, πόσο αγαπώ την επιστήμη ». Ο ίδιος έκανε επίσης πλάκα λέγοντας πως έχει περισσότερες προγραμματισμένες αναβαθμίσεις και από την ίδια την  Microsoft ! Η μετατροπή του σε cyborg είναι αναρτημένη στην ιστοσελίδα του η οποία υποστηρίζει ότι η νόσος του κινητικού νευρώνα θα πρέπει να ιδωθεί ως μια ευκαιρία για « αναβάθμιση », παρά σαν μια θανατηφόρα κατάσταση. «Με την πάροδο του χρόνου όλο και περισσότεροι πάσχοντες με υπερβολικές αναπηρίες, πολύ ηλικιωμένοι, με πάθος να απελευθερωθούν από τους περιορισμούς του σώματος,  θα επιλέξουν να σταθούν στο πλευρό μου », έγραψε. «Και θα σταθούμε στο ύψος μας, περήφανοι... επειδή αρνούμαστε απλά να μείνουμε ζωντανοί». Ο ίδιος είπε ότι η  λαρυγγεκτομή  και ένα μηχάνημα που καθαρίζει τους πνεύμονες από φλέγμα παρέχεται σε λιγότερο από το 1% από τους πάσχοντες με νόσο κινητικού νευρώνα. «Χρειάζεται  να υψώσουμε τις φωνές μας  πάνω από αυτούς που υποστηρίζουν τη στασιμότητα και πάνω από το Brexit», είπε. «Για αιώνες, η φωνή των ατόμων με νόσο κινητικού νευρώνα δεν ακουγόταν» κατέληξε. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197330/epistimonas-sto-teliko-stadio-nosoy-metetrepse-ton-eayto-toy-se-cyborg
tech,www.cnn.gr,Goole Maps και Google Translate συνεργάζονται για τη διευκόλυνση των ταξιδιωτών σε ξένες χώρες,"19:22 Πέμπτη, 14 Νοεμβρίου 2019","Newsroom, CNN Greece","Δύο βασικά εργαλεία της  Google ,  το  Maps  (Χάρτες) και το  Translate  (Μετάφραση), θα αρχίσουν πλέον να συνεργάζονται στενότερα, έτσι ώστε  να διευκολύνουν τη ζωή των ταξιδιωτών σε άλλες χώρες. Όπως έκανε γνωστό η Google, μια  νέα μεταφραστική υπηρεσία  θα αρχίσει να γίνεται διαθέσιμη μέσα στον επόμενο μήνα σε συσκευές Android και iOS, με υποστήριξη για 50 γλώσσες αρχικά και περισσότερες στη συνέχεια. Η νέα υπηρεσία επιτρέπει στο τηλέφωνο ή άλλη φορητή συσκευή να εκφωνεί το όνομα και τη διεύθυνση ενός σημείου στην τοπική διάλεκτο. Ο χρήστης θα πιέζει απλώς το νέο εικονίδιο του μεγαφώνου δίπλα στο όνομα ή στη διεύθυνση που αναζητά και το Google Maps θα τα προφέρει δυνατά. Σε περίπτωση που επιθυμεί κανείς μια πιο περίπλοκη συζήτηση, το Google Maps θα τον συνδέει πολύ γρήγορα με την εφαρμογή Google Translate. Η  τεχνολογία μετατροπής κειμένου σε λόγο  αναγνωρίζει αυτόματα τη γλώσσα που χρησιμοποιεί το τηλέφωνο του χρήστη, ώστε να καθορίσει τα σημεία στα οποία ίσως αυτός χρειαστεί μεταφραστική βοήθεια. Για παράδειγμα, αν το τηλέφωνό του είναι ρυθμισμένο στην αγγλική γλώσσα και αυτός αναζητά ένα ενδιαφέρον αξιοθέατο στο Τόκιο, θα δει δίπλα στο όνομα και στη διεύθυνση του σημείου το  νέο εικονίδιο του μεγαφώνου  και έτσι θα μπορεί να έχει τη μετάφραση που χρειάζεται σε πραγματικό χρόνο. Αυτό θα βοηθήσει όποιον ταξιδεύει σε μια ξένη χώρα, τη γλώσσα της οποίας ούτε διαβάζει ούτε μιλάει, οπότε μπορεί να είναι δύσκολο να τα βγάλει πέρα, κυρίως αν χρειαστεί να μιλήσει με κάποιον, π.χ. να συνεννοηθεί με έναν οδηγό ταξί ή να ζητήσει οδηγίες από έναν περαστικό στη γλώσσα του. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197375/goole-maps-kai-google-translate-synergazontai-gia-ti-dieykolynsi-ton-taxidioton-se-xenes-xores
tech,www.cnn.gr,Αβέβαιο το μέλλον των… influencers: «Πονοκέφαλος» μετά από αλλαγή του Instagram  ,"17:34 Παρασκευή, 15 Νοεμβρίου 2019","Newsroom, CNN Greece","Πριν λίγες ημέρες, οι χρήστες του  Instagram   στις ΗΠΑ έχασαν τη δυνατότητα να μπορούν να «φιγουράρουν» τον  αριθμό των like  τους στους ακόλουθούς τους. Από χθες, Πέμπτη, η  μεγάλη αλλαγή   εφαρμόστηκε  -δοκιμαστικά- στους χρήστες της εφαρμογής  παγκοσμίως . «Σήμερα, μία μικρή μερίδα ανθρώπων στο Instagram  δεν θα μπορεί να δει τον αριθμό των like  σε φωτογραφίες άλλων χρηστών» έγραψε ο επικεφαλής της εταιρείας στο Twitter. Στην κίνηση αυτή ο «κολοσσός» των social media προχώρησε μετά από  έντονες ανησυχίες  ότι οι πλατφόρμες κοινωνικής δικτύωσης μπορούν να ενισχύσουν το αίσθημα χαμηλής αυτοεκτίμησης, κυρίως στους νέους. Ένας επιπλέον στόχος, σύμφωνα με την ίδια, είναι οι χρήστες  να μην αισθάνονται ότι κρίνονται  και να δουν «εάν αυτή η αλλαγή μπορεί να βοηθήσει τους ανθρώπους να επικεντρώνονται λιγότερο στα like και περισσότερο στο να πουν την ιστορία τους». Ωστόσο, στις δικές σας δημοσιεύσεις  θα μπορείτε να βλέπετε κανονικά τον αριθμό  των like. Όσον αφορά τους  influencers , που φυσικά η αλλαγή αυτή έχει προκαλέσει… πονοκέφαλο, το Instagram έσπευσε να τους καθησυχάσει λέγοντας πως καταλαβαίνει τις ανησυχίες τους και εξετάζει νέους τρόπους ώστε να μπορούν να ενημερώνουν τους συνεργάτες τους για την απήχησή τους. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/197455/avevaio-to-mellon-ton-influencers-ponokefalos-meta-apo-allagi-toy-instagram
tech,www.cnn.gr,"Γιατί το Facebook διέγραψε 5,4 δισεκατομμύρια fake λογαριασμούς μέσα στο 2019","23:11 Παρασκευή, 15 Νοεμβρίου 2019","Newsroom, CNN Greece","Από τις αρχές του 2019 μέχρι σήμερα, το  Facebook   έχει διαγράψει  5,4 δισεκατομμύρια  ψεύτικους λογαριασμούς , ωστόσο  εκατομμύρια ακόμα fake λογαριασμοί παραμένουν ενεργοί , σύμφωνα με όσα ανακοίνωσε ο ιντερνετικός κολοσσός την Τετάρτη. Το 2018 αφαιρέθηκαν από την πλατφόρμα κοινωνικής δικτύωσης συνολικά 3,3 δισεκατομμύρια ψεύτικα προφίλ. Περίπου το 5% από τους μηνιαίους χρήστες του Facebook -που συνολικά αθροίζονται σε 2,5 εκατομμύρια- είναι ψεύτικοι λογαριασμοί, σύμφωνα με την εταιρεία, παρά τις τεχνολογικές εξελίξεις που επέτρεψαν στον ιντερνετικό «γίγαντα» να εντοπίζει περισσότερους fake λογαριασμούς τη στιγμή που δημιουργούνται. H γνωστοποίηση αυτών των στοιχείων υπογραμμίζει την έκταση της πρόκλησης που καλείται να αντιμετωπίσει το Facebook ενόψει προεδρικών εκλογών και της απογραφής των ΗΠΑ το 2020. Αναλυτές και εποπτικοί φορείς προετοιμάζονται για ένα «κύμα» fake και παραπλανητικού περιεχομένου στα  μέσα κοινωνικής δικτύωσης , μετά από τις αποκαλύψεις σχετικά με την ανάμιξή τους στις αμερικανικές εκλογές του 2016. Μιλώντας με δημοσιογράφους, ο διευθύνων σύμβουλος του Facebook  Μαρκ Ζάκερμπεργκ , παρουσίασε τον μεγάλο αριθμό των ψεύτικων λογαριασμών ως ένδειξη του πόσο σοβαρά η εταιρεία αντιμετωπίζει το θέμα και κάλεσε τις υπόλοιπες πλατφόρμες κοινωνικής δικτύωσης να δώσουν στη δημοσιότητα ανάλογα στοιχεία. «Το γεγονός ότι αριθμοί μας είναι υψηλοί δεν σημαίνει ότι υπάρχει τόσο κακόβουλο περιεχόμενο. Απλά δουλεύουμε πιο σκληρά προκειμένου να εντοπίσουμε τέτοιου είδους περιεχόμενο», είπε χαρακτηριστικά. Ο αριθμός των  ψεύτικων λογαριασμών  που απενεργοποιήθηκε νωρίτερα μέσα στο έτος αποτέλεσε το ρεκόρ της εταιρείας, καθώς το Facebook ανακοίνωσε ότι έκλεισε πάνω από 2 δισεκατομμύρια προφίλ μεταξύ Ιανουαρίου – Μαρτίου.  Ωστόσο , αφαίρεσε λιγότερους  ψεύτικους   λογαριασμούς  το δεύτερο τρίμηνο του 2019 και συγκεκριμένα 1,5 δισεκατομμύρια προφίλ. Παρόλα αυτά, από τον Ιούλιο μέχρι και τον Σεπτέμβριο, το Facebook προχώρησε στην διαγραφή 1,7 δισεκατομμυρίων fake λογαριασμών.  Η ανακοίνωση εντάσσεται στην προσπάθεια του ιντερνετικού κολοσσού για διαφάνεια, ενώ πρόκειται για την πρώτη έκθεση στην οποία συμπεριλαμβάνονται στοιχεία για το Instagram. Από τον Απρίλιο μέχρι και τον Σεπτέμβριο, συνολικά  τρία εκατομμύρια αναρτήσεις αφαιρέθηκαν από το Instagram  λόγω παραβίασης της πολιτικής της εταιρείας για την πώληση ναρκωτικών, ενώ  95.000 ήταν οι αναρτήσεις  που αφαιρέθηκαν σχετικά με την  πώληση όπλων . Στα στοιχεία του Instagram αναφέρονται επίσης οι περιπτώσεις  παιδικής κακοποίησης ,  αυτοκτονίας ,  αυτοτραυματισμού  και  τρομοκρατικής προπαγάνδας . Όμως στη σχετική έκθεση -και σε αντίθεση με την αντίστοιχη του Facebook- δεν συμπεριλαμβάνονται στοιχεία των αναρτήσεων σχετικά με το  bullying  και τη  ρητορική μίσους . Όπως ανέφερε στους δημοσιογράφους στέλεχος του ιντερνετικού κολοσσού, τα συστήματα του Facebook χρησιμοποιούνται εκτεταμένα από το Instagram για την ανίχνευση κακόβουλου περιεχομένου. καταπολέμηση της  παραπληροφόρησηςς Νωρίτερα φέτος, το Facebook άρχισε να επιτρέπει στους αλγόριθμους για τη ρητορική μίσους την  αυτόματη κατάργηση περιεχομένου  που κρίνεται ότι παραβιάζει τις πολιτικές της εταιρείας, αναφέρει η έκθεση. Ένα από τα αποτελέσματα αυτής της απόφασης ήταν η αφαίρεση ενός μεγάλου όγκου περιεχομένου με ρητορική μίσους. Επτά εκατομμύρια αναρτήσεις ρητορικής μίσους αφαιρέθηκαν από το Facebook από τον Ιούλιο έως τον Σεπτέμβριο , σύμφωνα με την έκθεση, σημειώνοντας αύξηση 60% από την περίοδο μεταξύ Απριλίου και Ιουνίου. Από τα επτά εκατομμύρια, πάνω από το 80% των αναρτήσεων ανιχνεύτηκε πριν κάποιος χρήσης τις δει, διευκρίνισε η εταιρεία. Η έκθεση είδε το φως της δημοσιότητες λίγες ημέρες αφού οι επικεφαλής των ομάδων για τα ανθρώπινα δικαιώματα συναντήθηκαν με τον Ζάκεμπεργκ προκειμένου να ασκήσουν πίεση στον ιδρυτή του Facebook σχετικά με την  διχαστική και προσβλητική ρητορική , η οποία μπορεί να βλάψει δυσανάλογα ευάλωτες ομάδες στα μέσα κοινωνικής δικτύωσης. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/197366/giati-to-facebook-diegrapse-5-4-disekatommyria-fake-logariasmoys-mesa-sto-2019
tech,www.cnn.gr,Wall Street Journal: Το ρεπορτάζ «καίει» τη Google – Η μαύρη λίστα και το «μαγείρεμα» των αλγόριθμων,"12:36 Σάββατο, 16 Νοεμβρίου 2019","Newsroom, CNN Greece","Επικριτική  κατά της  Google   είναι μία  μεγάλη δημοσιογραφική έρευνα  της αμερικανικής εφημερίδας «Wall Street Journal», σύμφωνα με την οποία η εταιρεία έχει μια  μυστική μαύρη λίστα  με ιστοσελίδες, μεροληπτεί σε βάρος των συντηρητικών ειδησεογραφικών μέσων ενημέρωσης και έχει κάνει  αλλαγές στους  αλγόριθμους  αναζήτησης που χρησιμοποιεί, έτσι ώστε να  ευνοεί τις μεγάλες επιχειρήσεις  σε βάρος των μικρών. Εκπρόσωπος της Google  αρνήθηκε κατηγορηματικά  ότι η εταιρεία «μαγειρεύει» τη σειρά των αποτελεσμάτων που παράγει η δημοφιλής μηχανή αναζήτησης της. Το δημοσίευμα, που βασίστηκε σε εκτενή έρευνα με περισσότερες από  100 συνεντεύξεις  και σε  πειραματικές αναζητήσεις  πάνω στη μηχανή αναζήτησης, υποστηρίζει ότι η Google, μυστικά από τις αρχές της δεκαετίας του 2000, βάζει σε μαύρη λίστα ορισμένους διαδικτυακούς τόπους, έτσι ώστε να μην εμφανίζονται στα αποτελέσματα των αναζητήσεων που κάνουν οι χρήστες. Μεταξύ άλλων, στη μαύρη λίστα μπαίνουν ιστοσελίδες που κάνουν  παραβιάσεις των  πνευματικών δικαιωμάτων , που προωθούν την  κακοποίηση παιδιών  ή τις  διαφημίσεις  « σπαμ ». Παράλληλα όμως, σύμφωνα με τη WSJ, που επικαλείται σχετικά έγγραφα,  εκατοντάδες συντηρητικού πολιτικού προσανατολισμού ιστοσελίδες  « κόβονται » από την υπηρεσία ειδήσεων Google News, ούτε προβάλλονται στα ειδικά πλαίσια που εμφανίζονται στα αποτελέσματα των αναζητήσεων. Η Google έχει κατ' επανάληψη δηλώσει -και σε επιτροπή του Κογκρέσου- ότι  δεν λαμβάνει αποφάσεις με πολιτικά κριτήρια , ούτε χρησιμοποιεί οποιουδήποτε είδους μαύρες λίστες για να επηρεάσει τα αποτελέσματα των αναζητήσεων. Εκπρόσωπος της εταιρείας, αναφερόμενος στο νέο δημοσίευμα, δήλωσε στη βρετανική Daily Mail και στο CNBC ότι το άρθρο περιέχει παλιές ιστορίες «που δίνουν μια πολύ  ανακριβή εντύπωση  για το πώς προσεγγίζουμε τη δημιουργία και της βελτίωση της Αναζήτησης». Η WSJ επικαλείται  εσωτερικό έγγραφο της Google  από τον Αύγουστο του 2018, σύμφωνα με το οποίο στόχος της μαύρης λίστας «είναι να απαγορεύσει σε διαδικτυακούς τόπους να κάνουν την εμφάνιση τους σε οποιοδήποτε  εργαλείο της Αναζήτησης  ή στα  προϊόντα ειδήσεων  της εταιρείας». Οι όποιες αλλαγές ή προσθήκες στη μαύρη λίστα, οι οποίες -υποτίθεται ότι- είναι  δουλειά μηχανικών  γνωστών ως «συντηρητές», πρέπει να γίνονται από τουλάχιστον δύο ανθρώπους, έναν που θα κάνει την αλλαγή και έναν άλλο που θα την εγκρίνει, σύμφωνα με πρόσωπο σχετικό με την όλη διαδικασία, το οποίο επικαλείται το δημοσίευμα. Η WSJ ακόμη ισχυρίζεται ότι  η Google έχει κάνει αλγοριθμικές αλλαγές  στα αποτελέσματα των αναζητήσεων με τέτοιο τρόπο που να ευνοούνται ορισμένες μεγάλες εταιρείες, ώστε να «επιπλέουν» στην κορυφή των αποτελεσμάτων. Σε τουλάχιστον μία περίπτωση οι αλλαγές έγιναν  προς όφελος του  eBay , που αποτελεί μεγάλο διαφημιζόμενο στη μηχανή αναζήτησης της Google, ενώ η εταιρεία φέρεται επίσης να  ευνοεί στις αναζητήσεις μεγάλα ονόματα όπως η  Amazon  και το  Facebook . Επίσης, σύμφωνα με το δημοσίευμα, οι μηχανικοί της Google έχουν δημιουργήσει μια μαύρη λίστα ειδικά για το «έξυπνο» εργαλείο αυτόματης συμπλήρωσης λέξεων κατά την αναζήτηση (auto-complete), ώστε  να αποφεύγεται η πρόταση στο χρήστη συγκεκριμένων λέξεων  πάνω σε επίμαχα θέματα που «καίνε», όπως η  μετανάστευση   και οι  αμβλώσεις . Η Google αρνείται ότι οι όποιες αλλαγές κάνει κατά καιρούς στον τρόπο αναζήτησης, γίνονται προς  όφελος επιχειρηματικών ή πολιτικών συμφερόντων  και επιμένει ότι τις κάνει με διαφανή και υπεύθυνο τρόπο, με βάση συγκεκριμένες αρχές και προς όφελος πάντα των χρηστών. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/197563/wall-street-journal-to-reportaz-kaiei-ti-google-h-mayri-lista-kai-to-mageirema-ton-algorithmon
tech,www.cnn.gr,WhatsApp: Κενό ασφαλείας θέτει σε κίνδυνο τα προσωπικά σας δεδομένα,"22:56 Δευτέρα, 18 Νοεμβρίου 2019","Newsroom, CNN Greece","Μήπως λάβατε πρόσφατα κάποιο παράξενο αρχείο MP4 στο  WhatsApp ;  Καλό θα ήταν να αποφύγετε να το κατεβάσετε, τουλάχιστον μέχρι να κάνετε την τελευταία ενημέρωση της εφαρμογής. Το WhatsApp  διόρθωσε πρόσφατα ένα κενό ασφαλείας στην εφαρμογή,  το οποίο θα μπορούσαν να εκμεταλλευτούν χάκερ παίρνοντας τον έλεγχο του τηλεφώνου και  αποκτώντας πρόσβαση στα μηνύματα και τα αποθηκευμένα στη συσκευή αρχεία . Το σφάλμα επηρέαζε το WhatsApp σ’ όλα τα λειτουργικά -μεταξύ των οποίων Android, iOS και Windows. Σύμφωνα με το digitaltrends.com, προς το παρόν  δεν υπάρχουν ενδείξεις ότι οι χάκερ εκμεταλλεύτηκαν όντως αυτό το κενό ασφαλείας , υποκλέπτοντας προσωπικά δεδομένα. Όπως ανακοίνωσε η εταιρεία Facebook, στην οποία ανήκει το WhatsApp, το ζήτημα ανακαλύφθηκε και επιλύθηκε εσωτερικά και δεν υπήρξε κάποια επίθεση που να έχει γίνει γνωστή, ή να έχει εμπλακεί κάποιος τρίτος ειδικός σε θέματα κυβερνοασφάλειας.  5 Photos: 5 Photos: 5 Photos: 5 Photos: 5 Photos: «Σ’ αυτή την περίπτωση δεν υπάρχουν λόγοι να πιστεύουμε ότι επηρεάστηκαν χρήστες», είπε εκπρόσωπος του WhatsApp στο HackerNews. Η εταιρεία κάλεσε τους χρήστες να βεβαιωθούν ότι διαθέτουν την  τελευταία εκδοχή της εφαρμογής  στα κινητά τους και να θέσουν εκτός λειτουργίας το αυτόματο «κατέβασμα» φακέλων εικόνων και βίντεο. Σημειώνεται ότι την άνοιξη αποκαλύφθηκε μια  άλλη κυβερνοεπίθεση ,  κατά την οποία χάκερ εγκατέστησαν εξ αποστάσεως λογισμικό κατασκοπίας σε κινητά τηλέφωνα και άλλες συσκευές, εκμεταλλευόμενοι ένα άλλο ευάλωτο σημείο στην εφαρμογή, με αποτέλεσμα να επηρεαστούν περίπου 1.400 χρήστες παγκοσμίως. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/197818/whatsapp-keno-asfaleias-thetei-se-kindyno-ta-prosopika-sas-dedomena
tech,www.cnn.gr,Η Cat Phones θέλει να ανοίξει την ελληνική αγορά των «ανθεκτικών» smartphones,"12:23 Τρίτη, 19 Νοεμβρίου 2019",,"Την ενίσχυση των πωλήσεων της στην ελληνική αγορά των smartphones επιδιώκει η Cat Phones, γνωστή για τις εξαιρετικά ανθεκτικές και στιβαρές συσκευές της. Η εταιρεία ξεκινά άμεσα τη διάθεση του Cat S52, μία συσκευή που διαφοροποιείται στο ότι επιδιώκει να συνδυάσει την ανθεκτικότητα με έναν όμορφο σχεδιασμό και αρκετά καλά τεχνικά χαρακτηριστικά. Όπως ανέφεραν τα στελέχη της εταιρείας κατά τη διάρκεια χθεσινής παρουσίασης, ο στόχος πωλήσεων για το 2020 όσον αφορά το S52 είναι οι 5000 συσκευές. Το S52 ξεκινά να διατίθεται από τις 22 Νοεμβρίου μέσα από τις αλυσίδες Cosmote/Γερμανός, Πλαίσιο, Κωτσόβολος και Public στη λιανική τιμή των 539 ευρώ. Παράλληλα, η εταιρεία λανσάρει και το πιο απλό Β26, το οποίο εκτιμάται ότι μπορεί να έχει απήχηση στο ελληνικό κοινό, ενώ το 2020 σχεδιάζει να φέρει 3-4 νέες συσκευές Cat, δίνοντας έμφαση στον συνδυασμό ανθεκτικότητας και κομψού σχεδιασμού. Ο στόχος των συνολικών πωλήσεων της Cat για την ελληνική αγορά όσον αφορά το 2020 είναι να φθάσει στις 30.000 συσκευές. Σύμφωνα με τα στελέχη της Cat, η ανθεκτικότητα των συσκευών και ειδικά η αντοχή σε πτώσεις έχει αρχίσει να αποτελεί βασικό κριτήριο επιλογής για τους καταναλωτές, οι οποίοι, όμως, θέλουν και μία συσκευή που να είναι όμορφη και με καλά τεχνικά χαρακτηριστικά. Αξίζει να σημειωθεί ότι σε έρευνα που έγινε για λογαριασμό της Cat ο 71% των ερωτηθέντων ανέφεραν, σχετικά με το προηγούμενο κινητό τηλέφωνο τους, ότι είχαν περιστατικά ζημιών, συμπεριλαμβανόμενης και ελαφριάς ζημιάς, γεγονός που τους έκανε να δυσανασχετούν. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197865/h-cat-phones-thelei-na-anoixei-tin-elliniki-agora-ton-anthektikon-smartphones
tech,www.cnn.gr,"Περιττές οι κονσόλες για τη Google: Παρουσιάζει τη νέα της πλατφόρμα game streaming, Stadia","09:38 Τετάρτη, 20 Νοεμβρίου 2019","Newsroom, CNN Greece","Η  μετάδοση βίντεο συνεχούς ροής  (streaming) έχει ήδη αρχίσει να μεταμορφώνει τη μουσική, τον κινηματογράφο και την τηλεόραση. Τώρα έρχεται η ώρα και των βιντεοπαιχνιδιών, καθώς στις 19 Νοεμβρίου τέθηκε σε λειτουργία από τη  Google   η νέα πλατφόρμα  game-streaming Stadia , η οποία θα βρίσκεται στο  υπολογιστικό  « νέφος » και θα είναι προσβάσιμη μέσω διαδικτύου από τους χρήστες. Η νέα πλατφόρμα, που βασίζεται στη μεγάλη δύναμη των υπολογιστικών κέντρων της Google για να «τρέξει» τα παιχνίδια,  καθιστά περιττές τις ειδικές παιχνιδοκονσόλες . Google Chromecast Stadia Η Google δεν είναι η μοναδική εταιρεία τεχνολογίας που «ποντάρει» ότι  το streaming θα φέρει τα πάνω-κάτω  στην τεράστια διεθνή αγορά  βιντεοπαιχνιδιών   ύψους 150 δισεκατομμυρίων δολαρίων, σύμφωνα με τον «Economist». Αυτόν τον μήνα η Microsoft ανακοίνωσε νέα παιχνίδια για την πειραματική υπηρεσία της  xCloud  που θα ξεκινήσει επίσημα το 2020 και η οποία θα δουλεύει μαζί με την υπάρχουσα συνδρομητική υπηρεσία Xbox Game Pass, που επιτρέπει στους χρήστες να «κατεβάζουν» παιχνίδια. Κάτι ανάλογο λέγεται ότι ετοιμάζει επίσης η  Amazon , ενώ η Nvidia δοκιμάζει τη δική της υπηρεσία  GeForce Now  και η Sony ήδη προσφέρει την υπηρεσία  streaming Playstation Now  που προσφέρει πάνω από 800 βιντεοπαιχνίδια. H Stadia, που απαιτεί  σύνδεση διαδικτύου  με ταχύτητα τουλάχιστον 10Mbps, θα αρχίσει με 22 διαθέσιμα βιντεοπαιχνίδια, μεταξύ των οποίων τα «Assasin's Creed Odyssey», «Destiny 2», «Mortal Combat 11» και «NBA 2K20». Το streaming που θα γίνεται σε  ανάλυση 4Κ , θα παρέχεται μέσω της premium υπηρεσίας Stadia Pro με  μηνιαία συνδρομή 9,99 δολαρίων . Η Google έκανε γνωστό ότι έχει υπό ανάπτυξη  περισσότερα από 450 βιντεοπαιχνίδια , τα οποία θα αρχίσουν να προστίθενται στην online πλατφόρμα Stadia από το 2020, σύμφωνα με το πρακτορείο Reuters. Η Stadia ξεκίνησε να παρέχεται σε 14 χώρες (ΗΠΑ, Βρετανία, Καναδά, Γαλλία, Γερμανία κ.α.) και ο χρήστης ξεκινά ενεργοποιώντας το λογαριασμό του στη διεύθυνση stadia.google.com. Όμως, η επιτυχία του game-streaming εξαρτάται σε μεγάλο βαθμό, πέρα από τη  μεγάλη γκάμα online παιχνιδιών , από την κατάσταση του δικτύου και τις δυνατότητες της συσκευής του χρήστη, ιδίως όσον αφορά παιχνίδια με απαιτητικά γραφικά. Ήδη ακούστηκαν  παράπονα  από μερικούς χρήστες ότι υπάρχει μια χρονική υστέρηση μεταξύ του πατήματος ενός πλήκτρου και της αντίδρασης στην οθόνη τους. Επίσης,  παραμένει άγνωστο πόσο καλό θα είναι το streaming , όταν μεγάλος αριθμός χρηστών αρχίσει να χρησιμοποιεί ταυτόχρονα τη Stadia, κάτι που μπορεί να «υπερφορτώσει» τους υπολογιστές-εξυπηρετητές (servers) της Google, αν και η ίδια η εταιρεία διαβεβαιώνει ότι αυτό δεν θα συμβεί. Γι' αυτούς τους λόγους πάντως, σύμφωνα με τους «New York Times», αρκετοί φανατικοί  gamers   πιθανώς θα διστάσουν να κάνουν το άλμα στις πλατφόρμες streaming, τουλάχιστον εωσότου βεβαιωθούν ότι οι όποιες καθυστερήσεις εκλείψουν και ότι θα βρουν εκεί πληθώρα παιγνιδιών. Όμως, το online gaming, όπως τα κοινωνικά δίκτυα, συχνά  χρειάζεται φίλους και συμπαίκτες . Αν οι gamers αρνηθούν να «προδώσουν» τα Playstation, τα Nintendo και τα Xbox τους, τότε η Stadia μπορεί να έχει τελικά την τύχη του άτυχου κοινωνικού δικτύου Google Plus. Προς το παρόν η Stadia  δεν είναι διαθέσιμη  στη χώρα μας. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/197975/perittes-oi-konsoles-gia-ti-google-paroysiazei-ti-nea-tis-platforma-game-streaming-stadia
tech,www.cnn.gr,Βίαιη έκρηξη ακτίνων-γ σε μακρινό γαλαξία έσπασε το ρεκόρ ακτινοβολίας με την μεγαλύτερη ενέργεια,"23:59 Τετάρτη, 20 Νοεμβρίου 2019","Newsroom, CNN Greece","Μια σύντομη αλλά κατακλυσμική -άγνωστης προέλευσης-  έκρηξη ακτίνων-γ σε ένα μακρινό  γαλαξία ,  σε απόσταση 4,5 δισεκατομμυρίων ετών φωτός από τη Γη, είχε την  πιο υψηλή ενέργεια  που έχει ποτέ γίνει αντιληπτή από τους αστρονόμους, περίπου  100 δισεκατομμύρια φορές μεγαλύτερη  από αυτή του ορατού φωτός. Η κοσμική αυτή έκρηξη  έσπασε το ρεκόρ  της πηγής φωτός με την υψηλότερη ενέργεια στο σύμπαν. Οι περισσότεροι από 300 επιστήμονες από όλο τον κόσμο, που έκαναν τη σχετική δημοσίευση στο περιοδικό ""Nature"", ανίχνευσαν την έκρηξη (GRB 190114C) αρχικά στις 14 Ιανουαρίου φέτος με τα  διαστημικά τηλεσκόπια  Neil Gehrels Swift Observatory και Fermi Gamma-ray Space Telescope, ενώ στη συνέχεια και πολλά άλλα επίγεια τηλεσκόπια στράφηκαν πάνω της. Οι μυστηριώδεις εκρήξεις ακτίνων-γ (Gamma-ray Bursts ή GRBs) είναι οι πιο ισχυρές στο σύμπαν μετά την αρχική «Μεγάλη Έκρηξη» (Μπιγκ Μπανγκ). Πιθανώς παράγονται από  τεράστια άστρα που εκρήγνυνται  με τη μορφή σούπερ-νόβα αφήνοντας πίσω τους μια μαύρη τρύπα ή από τη συγχώνευση άστρων νετρονίων ή μαύρων οπών. Μια τέτοια έκρηξη απελευθερώνει σε λίγα δευτερόλεπτα τόση ενέργεια όση ο Ήλιος μας σε όλη τη διάρκειας δέκα δισεκατομμυρίων ετών ζωή του. Οι εκρήξεις αυτού του είδους, που εκτοξεύουν στο διάστημα σωματίδια πολύ υψηλής ενέργειας και ανακαλύφθηκαν για πρώτη φορά τυχαία στο τέλος της δεκαετίας του 1960 από δορυφόρους που παρακολουθούσαν τις πυρηνικές δοκιμές στη Γη,  εμφανίζονται ξαφνικά στον ουρανό χωρίς προειδοποίηση , με ρυθμό περίπου μία τη μέρα. Διαρκούν μόνο από κλάσματα δευτερολέπτου έως μερικές εκατοντάδες δευτερόλεπτα, αλλά αφήνουν πίσω τους μια λιγότερη φωτεινή εκπομπή ακτινοβολίας σε ένα ευρύ φάσμα ενεργειών (ραδιοκύματα, οπτική, υπέρυθρη, υπεριώδης, ακτίνες-Χ), που μπορεί να παρατηρηθεί από μερικά τηλεσκόπια για λίγα λεπτά ή από τα ραδιοτηλεσκόπια για μήνες ή και χρόνια. Κατά την έκρηξη-ρεκόρ ανιχνεύθηκαν φωτόνια των 0,2 έως 1 TeV (τεραηλεκτρονιοβόλτ), ισοδύναμα με την ενέργεια που απελευθερώνουν οι συγκρούσεις πρωτονίων στον μεγάλο επιταχυντή του CERN (συγκριτικά το ορατό φως έχει ενέργεια ενός τριών ηλεκτρονιοβόλτ). Είναι η πρώτη φορά που γίνεται αντιληπτή μια ακτινοβολία τόσο ισχυρής ενέργειας από μια έκρηξη ακτίνων-γ. Η έκρηξη GRB 190114C ήταν τουλάχιστον 100 φορές πιο φωτεινή από την έως τώρα φωτεινότερη γνωστή σταθερή πηγή ενεργειών επιπέδου ΤeV στο Νεφέλωμα του Καρκίνου. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/198061/viaii-ekrixi-aktinon-g-se-makrino-galaxia-espase-to-rekor-aktinovolias-me-tin-megalyteri-energeia
tech,www.cnn.gr,Η Google «κόβει» τις πολιτικές διαφημίσεις ,"08:52 Πέμπτη, 21 Νοεμβρίου 2019","Newsroom, CNN Greece","Η Google ανακοίνωσε ότι δεν θα επιτρέπει πλέον πολιτικές διαφημίσεις που στοχεύουν ανθρώπους με βάση τις (υποτιθέμενες) πολιτικές προτιμήσεις τους. Θα απαγορεύσει, επίσης, στις πολιτικές καμπάνιες να στοχεύουν σε υποψήφιους ψηφοφόρους μέσω του YouTube  ή βάσει του ιστορικού των αναζητήσεων τους. Η νέα πολιτική της Google θα εφαρμοστεί αρχικά στη  Βρετανία   σε μια εβδομάδα (πριν τις βουλευτικές εκλογές), σε όλη την  Ευρωπαϊκή Ένωση  έως το τέλος του έτους και στον υπόλοιπο κόσμο στις 6 Ιανουαρίου 2020, σύμφωνα με το BBC, το πρακτορείο Reuters και τη Guardian. Η εταιρεία θα συνεχίσει να επιτρέπει την αξιοποίηση της πλατφόρμας και των υπηρεσιών της για να προωθούνται πολιτικές διαφημίσεις με βάση το φύλο, την ηλικία και τη γεωγραφική τοποθεσία των χρηστών (με βάση τον ταχυδρομικό κωδικό τους). Επίσης δεν θα σταματήσει η προβολή πολιτικών διαφημίσεων σε ιστοσελίδες για συγκεκριμένα θέματα π.χ. οικονομίας. Η Google πρόσθεσε ότι  θα πάρει μέτρα κατά των οφθαλμοφανώς παραπλανητικών πολιτικών δηλώσεων , κάτι που το  Facebook   έχει αποφύγει, καθώς ο Μαρκ Ζάκερμπεργκ έχει πει ότι το μεγαλύτερο μέσο κοινωνικής δικτύωσης δεν θα ελέγχει την αξιοπιστία των πολιτικών διαφημίσεων. Με δεδομένο ότι το  Twitter   ανακοίνωσε στις 30 Οκτωβρίου ότι  θα καταργήσει πλήρως τις πολιτικού περιεχομένου διαφημίσεις από τις 22 Νοεμβρίου , η Google με τη νέα πολιτική της φαίνεται να ακολουθεί ένα ενδιάμεσο δρόμο, αναλαμβάνοντας δράση μόνο κατά των πολιτικών διαφημίσεων που είναι προφανές ότι αποσκοπούν στο να παραπλανήσουν τους ψηφοφόρους. «Αναγνωρίζουμε ότι ο ζωντανός πολιτικός διάλογος είναι σημαντικό μέρος της δημοκρατίας και κανένας δεν μπορεί λογικά να αποφανθεί για κάθε πολιτικό επιχείρημα, αντεπιχείρημα και νύξη. Συνεπώς αναμένουμε ότι ο αριθμός των πολιτικών διαφημίσεων για τις οποίες θα αναλάβουμε δράση, θα είναι πολύ περιορισμένος, όμως θα συνεχίσουμε να το κάνουμε για τις ξεκάθαρες παραβιάσεις», ανέφερε ο  Σκοτ Σπένσερ , αντιπρόεδρος της Google Ads. Πρόσθεσε ότι «θέλουμε να βελτιώσουμε την εμπιστοσύνη των ψηφοφόρων στις πολιτικές διαφημίσεις που μπορεί να δουν στις πλατφόρμες μας». Με βάση τις συνήθειες της διαδικτυακής πλοήγησης ενός χρήστη - π.χ. ποιες ειδησεογραφικές ιστοσελίδες επισκέπτεται συχνά - η Google μπορεί να υποθέσει αν αυτός έχει αριστερές, δεξιές ή ανεξάρτητες πολιτικές απόψεις. Στις ΗΠΑ οι πολιτικοί έχουν δικαίωμα να κάνουν στοχευμένες καμπάνιες στους ψηφοφόρους με βάση τις πολιτικές προτιμήσεις των τελευταίων. Ήταν, επίσης, έως τώρα δυνατό οι πολιτικοί άλλων χωρών να στείλουν στη Google καταλόγους (π.χ. βάσεις δεδομένων με τα μέλη του κόμματος) και αυτή να φροντίσει να φθάσουν στους ανθρώπους αυτούς συγκεκριμένα πολιτικά μηνύματα. Αυτό πια δεν θα επιτρέπεται. Οι διαφημίσεις που θα «κόβονται », θα περιλαμβάνονται στην « έκθεση διαφάνειας » της Google και θα μπορούν τρίτοι να τις αναλύσουν. Οι πολιτικές διαφημίσεις αποτελούν σχετικά μικρό μέρος των συνολικών διαφημιστικών εσόδων της εταιρείας, που ανήλθαν σε 116 δισεκατομμύρια δολάρια το 2018. Οι αναλυτές θεωρούν πιθανό ότι ένα μέρος της πολιτικής διαφήμισης θα αναζητήσει εναλλακτικές διεξόδους, όπως η τηλεόραση ή οι μικρότεροι ανταγωνιστές της Google. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/198087/h-google-kovei-tis-politikes-diafimiseis
tech,www.cnn.gr,Πόσες ώρες είναι online οι Έλληνες;,"11:14 Πέμπτη, 21 Νοεμβρίου 2019",,"Κοντά στις  5 ώρες  βρίσκονται συνδεδεμένοι στο  Διαδίκτυο   -κυρίως μέσω  smartphone - οι Έλληνες νέοι ηλικίας  18-24 ετών , ενώ γενικότερα το  Internet  δείχνει να έχει εξελιχθεί σε βασική ενασχόληση των Ελλήνων πολιτών. Αυτό τουλάχιστον δείχνουν τα τελευταία στοιχεία της έρευνας  Focus on tech life  της Focus Bari, τα οποία αφορούν το χρονικό διάστημα Ιούνιος – Σεπτέμβριος 2019. Συγκεκριμένα, το ποσοστό διείσδυσης στις ηλικίες 13-70 ετών φθάνει πλέον στο 89%, με το 83% να δηλώνει ότι συνδέεται καθημερινά στο Διαδίκτυο. Το πιο εντυπωσιακό στοιχείο, όμως, είναι πως ο χρόνος παραμονής φθάνει κατά μέσο όρο τα 213 λεπτά ημερησίως στο σύνολο των ηλικιών και ανεβαίνει στα 292 λεπτά στην ηλικιακή κατηγορία των 18-24 ετών! Το 59% δηλώνει ότι είναι χρήστης  μέσω κοινωνικής δικτύωσης  με το 52% να αφιερώνει στα social media τουλάχιστον μία ώρα ημερησίως! Το  ηλεκτρονικό εμπόριο  είναι σε άνοδο με το 60% να δηλώνει ότι έχει πραγματοποιήσει τουλάχιστον μία online αγορά το τελευταίο 6μηνο, ποσοστό που φθάνει στο 75% στις ηλικίες 25-34 ετών. Σε υψηλά ποσοστά φθάνει και η  διείσδυση των smartphones  με το 84,3% να δηλώνει ότι χρησιμοποιεί ένα «έξυπνο» κινητό τηλέφωνο με το ποσοστό να αγγίζει το 100% στις ηλικίες έως 44 ετών. Οι Έλληνες χρησιμοποιούν το smartphone τους για να «σερφάρουν» στο Διαδίκτυο (80%). Μάλιστα, το 65% στις ηλικίες 35-44 ετών δηλώνει ότι συνδέεται με το smartphone του έως μία ώρα την ημέρα, ενώ το 64% στις ηλικίες 13-24 είναι online μέσω κινητού για πάνω από μία ώρα ημερησίως. Το 85% των ελληνικών νοικοκυριών έχει πρόσβαση στο Διαδίκτυο , ενώ το 43% των νοικοκυριών έχει συνδρομητική τηλεόραση, ποσοστό που φθάνει στο 48% στην περιοχή της Αττικής και το 51% στις οικογένειες με περισσότερα από 4 μέλη.  Διαβάστε επίσης Ζαριφόπουλος στο CNN Greece: To gov.gr θα εμπλουτίζεται διαρκώς με νέες υπηρεσίες  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/198104/poses-ores-einai-online-oi-ellines
tech,www.cnn.gr,Αντώνης Πολεμίτης: Είμαστε στην αρχή των εφαρμογών του blockchain,"14:19 Πέμπτη, 21 Νοεμβρίου 2019",,"Στο επίκεντρο της  παγκόσμιας κοινότητας  όσων ασχολούνται με το  blockchain , μιας από τις πλέον πολυσυζητημένες τεχνολογίες των τελευταίων ετών, βρέθηκε η  Αθήνα  πριν από μερικές ημέρες. Ο λόγος δεν ήταν άλλος από το  Decentralized 2019 , ένα από τα κορυφαία συνέδρια blockchain, που διοργανώθηκε -για τρίτη συνεχόμενη χρονιά- από το Πανεπιστήμιο Λευκωσίας, ένα ακαδημαϊκό ίδρυμα το οποίο έχει να επιδείξει μία εντυπωσιακή παρουσία και δραστηριοποίηση όσον αφορά στη συγκεκριμένη τεχνολογία. Το βασικό συμπέρασμα του συνεδρίου, όπως εξηγεί στο CNN Greece ο  Αντώνης Πολεμίτης , Ανώτατος Εκτελεστικός Διευθυντής του Πανεπιστημίου Λευκωσίας, ήταν ότι είμαστε ακόμη στην αρχή όσον αφορά στην ανάπτυξη των εφαρμογών. «Θα χρειαστούμε τουλάχιστον πέντε χρόνια προκειμένου να δούμε τις εφαρμογές», επεσήμανε ο κ. Πολεμίτης. Μία άποψη που ακούστηκε αρκετές φορές κατά τη διάρκεια του Decentralized 2019, ακόμη και από ανθρώπους όπως ο Scott Stornetta, ο οποίος θεωρείται ένας από τους «πατέρες» του blockchain. Μάλιστα, κατά τη διάρκεια της δικής του ομιλίας, ο κ. Stornetta αναρωτήθηκε ποιο είναι το  επόμενο βήμα για τη συγκεκριμένη τεχνολογία , η οποία επιτρέπει σε άτομα, επιχειρήσεις και οργανισμούς να συναλλάσσονται χωρίς ενδιάμεσους. Αυτό επιτυγχάνεται μέσω μιας διαδικτυακής υποδομής, η οποία επιτρέπει την αποθήκευση πληροφοριών με τέτοιο τρόπο ώστε κανένα από τα συναλλασσόμενα μέρη να μην μπορεί να αμφισβητήσει, τροποποιήσει ή διαγράψει πληροφορίες που έχουν καταγραφεί σε ένα blockchain. Στο πλαίσιο του  Decentralized 2019  έγινε αναφορά και σε αρκετές υλοποιήσεις που αξιοποιούν τα πλεονεκτήματα του blockchain σε τομείς όπως είναι η παροχή νομικών υπηρεσιών, ο χρηματοπιστωτικός κλάδος αλλά και το real estate.   Γενικότερα, το ενδιαφέρον που υπάρχει στην παγκόσμια αγορά εντείνεται διαρκώς και είναι αξιοσημείωτο ότι το Πανεπιστήμιο Λευκωσίας ήταν το  πρώτο ακαδημαϊκό ίδρυμα   που ασχολήθηκε με το blockchain , το 2013, όταν ακόμη η τεχνολογία βρισκόταν στα πρώτα της βήματα. Το αποτέλεσμα είναι, όπως υπογράμμισε ο κ. Πολεμίτης, αυτή τη στιγμή να υπάρχουν πάνω από 40.000 άνθρωποι οι οποίοι έχουν παρακολουθήσει κάποιο από τα εξ αποστάσεως μαθήματα του Πανεπιστημίου Λευκωσίας και να ασχολούνται πλέον με διάφορους τρόπους με το blockchain. « Περίπου το 5% της παγκόσμιας κοινότητας έχει σύνδεση μαζί μας »,ανέφερε ο Ανώτατος Εκτελεστικός Διευθυντής του Πανεπιστημίου. Προκειμένου, μάλιστα, να υποστηρίξει αυτό το εγχείρημα, το Πανεπιστήμιο Λευκωσίας έχει δημιουργήσει μία εξαιρετική ομάδα που περιλαμβάνει περισσότερα από 35 άτομα, τα οποία είναι εκ των κορυφαίων στο χώρο του blockchain. Σύμφωνα με τον κ. Πολεμίτη, βέβαια, το blockchain δεν είναι ο μόνος τομέας στον οποίο το Πανεπιστήμιο Λευκωσίας έχει  επιτυχίες . Ένας άλλος τομέας είναι εκείνος της ιατρικής επιστήμης, όπου το Πανεπιστήμιο έχει υλοποιήσει, μεταξύ άλλων, σημαντικές συνεργασίες με οργανισμούς από τη Βρετανία και το Ισραήλ, προχωρώντας με αρκετά γρήγορα βήματα και στον συγκεκριμένο κλάδο. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/198115/antonis-polemitis-eimaste-stin-arxi-ton-efarmogon-toy-blockchain
tech,www.cnn.gr,Digital Economy Forum 2019: Tα οφέλη που θα φέρει η ανάπτυξη του κλάδου των ψηφιακών τεχνολογιών,"19:28 Τρίτη, 26 Νοεμβρίου 2019",,"Για  σημαντικά πολλαπλασιαστικά οφέλη για το σύνολο της  ελληνικής οικονομίας  από την ταχύτερη ανάπτυξη του κλάδου των  ψηφιακών τεχνολογιών   κάνει λόγο στρατηγική μελέτη που εκπόνησε η  Deloitte  για λογαριασμό του  Συνδέσμου Επιχειρήσεων Πληροφορικής & Επικοινωνιών Ελλάδος (ΣΕΠΕ)  και παρουσιάστηκε τη Δευτέρα, στο πλαίσιο του  Digital Economy Forum 2019   που διοργάνωσε ο ΣΕΠΕ. Σύμφωνα με τα ευρήματά της μελέτης, η  αξία της ελληνικής αγοράς τεχνολογιών πληροφορικής και επικοινωνιών  μπορεί να ανέλθει έως το  2023  στα επίπεδα των  7,2 δισ. ευρώ , σύμφωνα με ένα δυναμικό σενάριο «Ανάπτυξης», από 5,7 δισ. ευρώ που είναι σήμερα. Όπως διαπιστώνει η  μελέτη της  Deloitte , η επίτευξη του δυναμικού σεναρίου «Ανάπτυξης» αφενός είναι ρεαλιστική και αφετέρου αποτελεί μονόδρομο για το μέλλον του κλάδου. Όπως εξήγησε ο partner και consulting leader της Deloitte, κ. Νίκος Χριστοδούλου, παρουσιάζοντας τη μελέτη, αύξηση της αξίας της αγοράς ΤΠΕ κατά 1 δισ. ευρώ μπορεί να φέρει πολλαπλασιαστικά οφέλη της τάξης των 40 δισ. ευρώ στην ελληνική οικονομία το 2023, που σωρευτικά θα ανέλθουν σε 80 δισ. ευρώ στο ΑΕΠ της χώρας σε βάθος πενταετίας. Σε επίπεδο απασχόλησης αυτό μεταφράζεται σε  14.000  νέες θέσεις εργασίας  στον κλάδο ΤΠΕ και  415.000 νέες θέσεις εργασίας  στους άλλους κλάδους της οικονομίας έως το 2023. Η μελέτη αναδεικνύει συνολικά  10 στρατηγικές προτεραιότητες , στις οποίες πρέπει να εδραιωθεί το σχέδιο αυτό και αυτές είναι: Από την πλευρά του, στη δική του ομιλία ο υπουργός Ψηφιακής Διακυβέρνησης,  Κυριάκος Πιερρακάκης  αναφέρθηκε στις δράσεις που γίνονται για την απλούστευση των διαδικασιών. «Αφαιρούμε περιττές δυσκολίες από την καθημερινότητα του πολίτη με τη χρήση απλών λύσεων Πληροφορικής. Η τεχνολογία πρέπει να είναι το μέσον και όχι ο σκοπός. Μπορεί να χρησιμοποιηθεί για να λύσει προβλήματα και να κάνει τη ζωή των πολιτών καλύτερη», τόνισε ο κ. Πιερρακάκης από το βήμα του συνεδρίου. Ως χαρακτηριστικό παράδειγμα ανέφερε την προκαταρκτική συμφωνία στην οποία έχει καταλήξει το  υπουργείο   με τις συστημικές τράπεζες, ώστε να διευκολυνθούν οι  διαδικασίες αυθεντικοποίησης  των στοιχείων των πολιτών -μέχρι την έλευση των  νέων ταυτοτήτων - μέσω και των τραπεζικών κωδικών τους εκτός από τους κωδικούς του taxisnet. O υπουργός προανήγγειλε, εξάλλου, την ανάληψη πρωτοβουλίας από ελληνικής πλευράς σε επίπεδο Ευρωπαϊκού Συμβουλίου, ώστε να αλλάξει η σχετική οδηγία για τις προμήθειες των έργων πληροφορικής: «Πανευρωπαϊκά είναι πολύ αργοί οι ρυθμοί στις προμήθειες έργων πληροφορικής. Τόσο αργές που αντανακλούν αναπτυξιακούς ρυθμούς άλλων εποχών». Τέλος, ο κ. Πιερρακάκης γνωστοποίησε ότι πρόθεση της κυβέρνησης είναι η μετάβαση της χώρας σε μία λύση  υβριδικού cloud  όπου θα χρησιμοποιηθούν τόσο υποδομές public όσο και private cloud. Στη δική του παρέμβαση, ο υπουργός Ανάπτυξης & Επενδύσεων, κ.  Άδωνις Γεωργιάδης , απαρίθμησε τις μέχρι σήμερα πρωτοβουλίες της κυβέρνησης για την ψηφιακή τεχνολογία και εξήγγειλε μια σειρά νέων. O κ. Γεωργιάδης προανήγγειλε, μεταξύ άλλων, την παροχή κινήτρων στις ελληνικές επιχειρήσεις για επενδύσεις στον τομέα της υψηλής τεχνολογίας, ενώ υπογράμμισε τη σημασία των επερχόμενων επενδύσεων πολυεθνικών επιχειρήσεων στην Ελλάδα. «Αποτελεί ύψιστο στοίχημα για την κυβέρνηση και την Ελλάδα να κάνουμε όσο γίνεται ταχύτερα τη μετάβαση στην ψηφιακή εποχή. Γι’ αυτό άλλωστε τους πρώτους μήνες της διακυβέρνησης η ατζέντα της ψηφιακής τεχνολογίας είναι πολύ ψηλά στα σχέδιά μας» σημείωσε ο κ. Γεωργιάδης. Ο υπουργός Ανάπτυξης, αναφερόμενος στις νέες πρωτοβουλίες που αναλαμβάνει η κυβέρνηση για την ψηφιακή οικονομία, γνωστοποίησε πως έχει συμφωνηθεί με την αμερικανική κυβέρνηση η πραγματοποίηση τον Φεβρουάριο της πρώτης οργανωμένης επίσημης αποστολής αμερικανικών εταιρειών υψηλής τεχνολογίας στην Αθήνα με στόχο τη δημιουργία joint ventures με ελληνικές επιχειρήσεις στους τομείς της ψηφιακής τεχνολογίας. Υπενθύμισε δε ότι  έχουν ήδη υπογραφεί με την Κίνα συμφωνίες που αφορούν την υψηλή τεχνολογία και τον ψηφιακό μετασχηματισμό , ενώ ανακοίνωσε ότι το επόμενο διάστημα θα θεσμοθετηθεί η  δημιουργία Κέντρου Καινοτομίας στην Αθήνα . Τις προϋποθέσεις για την τόνωση της εξωστρέφειας των ελληνικών επιχειρήσεων, αλλά και την προσέλκυση ξένων επενδύσεων στον τομέα της ψηφιακής οικονομίας επεσήμαναν οι συμμετέχοντες στο πάνελ «Εξωστρέφεια & Επενδύσεις». «Η κυβέρνηση στους έξι μήνες -που έχει αναλάβει- έχει δώσει απτά δείγματα γραφής ότι μπορεί να εγγυηθεί τη σταθερότητα η οποία είναι απαραίτητη, ώστε να έρθουν νέες επενδύσεις στη χώρα μας. Αυτό κάνουμε και σε επίπεδο οικονομικής διπλωματίας» τόνισε ο υφυπουργός Εξωτερικών, κ. Κώστας Φραγκογιάννης. Ο ίδιος γνωστοποίησε ότι  η Ελλάδα θεσμοθετεί, για πρώτη φορά, την έννοια του «επιστημονικού διπλωμάτη» . Ο νέος θεσμός θα ξεκινήσει από τη Βοστώνη, ενώ ο ρόλος του «οικονομικού διπλωμάτη» -όπως είπε- είναι να διασυνδέσει τις επιστημονικές και επιχειρηματικές κοινότητες Ελλάδας και ΗΠΑ. Από την πλευρά του, ο υφυπουργός Ανάπτυξης & Επενδύσεων, κ.  Χρίστος Δήμας , έδωσε ιδιαίτερη έμφαση στη  δυναμική των νεοφυών επιχειρήσεων , ανακοινώνοντας ότι εντός του Δεκεμβρίου η κυβέρνηση προχωρά στη δημιουργία μιας ηλεκτρονικής πλατφόρμας, ώστε η κάθε startup να δηλώσει εκεί την παρουσία της. «Στόχος είναι να χαρτογραφήσουμε το οικοσύστημα των νεοφυών επιχειρήσεων στην Ελλάδα» τόνισε ο ίδιος. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/198690/digital-economy-forum-2019-ta-ofeli-poy-tha-ferei-i-anaptyxi-toy-kladoy-ton-psifiakon-texnologion
tech,www.cnn.gr,Έτοιμοι να μειώσουν τιμές για τις υπηρεσίες δεδομένων οι τηλεπικοινωνιακοί πάροχοι,"16:59 Τετάρτη, 27 Νοεμβρίου 2019",,"Ανοικτό το ενδεχόμενο να προχωρήσουν σε  μείωση των χρεώσεων  τους όσον αφορά τις  υπηρεσίες δεδομένων  άφησαν οι τρεις μεγαλύτεροι  τηλεπικοινωνιακοί πάροχοι  της χώρας ( ΟΤΕ ,  Vodafone  και  Wind ) ανταποκρινόμενοι στη σχετική προτροπή που έκανε τις προάλλες ο πρωθυπουργός  Κυριάκος Μητσοτάκης  και επανέλαβε ουσιαστικά τη Δευτέρα, ο υπουργός Ψηφιακής Διακυβέρνησης,  Κυριάκος Πιερρακάκης . Κατά τη διάρκεια δημόσιας συζήτησης που είχε με τους τρεις επικεφαλής των τηλεπικοινωνιακών παρόχων (Μιχάλης Τσαμάζ, Χάρης Μπρουμίδης, Νάσος Ζαρκαλής) στο πλαίσιο του  συνεδρίου Infocom World  που διοργάνωσε η  Smart Press , ο κ. Πιερρακάκης προέτρεψε τους παρόχους να επανεξετάσουν τις χρεώσεις στα δεδομένα. Ο υπουργός αναφέρθηκε αρχικά στην  απόκλιση μεταξύ των ονομαστικών και των πραγματικών τιμών , δηλώνοντας ότι πρέπει να υπάρξει αποκρυστάλλωση του ποιες είναι οι πραγματικές τιμές και να καταγραφούν. Στη συνέχεια, επανέλαβε την δήλωση του πρωθυπουργού Κυριάκου Μητσοτάκη από το βήμα του  Digital Economy Forum  ότι  πρέπει οι τιμές στα δεδομένα να πέσουν  «γιατί είναι ζήτημα δημοκρατίας, πρόσβασης και επιτάχυνσης της πορείας της χώρας». Από την πλευρά τους, οι τρεις επικεφαλής των παρόχων έδειξαν έτοιμοι να προβούν σε συγκεκριμένες κινήσεις, σπεύδοντας πάντως να επισημάνουν ότι ένας λόγος για τις υψηλές χρεώσεις είναι η φορολογία.«Συζητάμε με τον υπουργό, έχουμε ακούσει τις επιθυμίες της κυβέρνησης και σχεδιάζουμε να κάνουμε ανάλογες ενέργειες» σημείωσε χαρακτηριστικά ο πρόεδρος και διευθύνων σύμβουλος του ομίλου ΟΤΕ,  Μιχάλης Τσαμάζ , ο οποίος λίγο νωρίτερα είχε επισημάνει ότι τα τελευταία χρόνια έχει υπάρξει σημαντική πτώση στις τιμές των υπηρεσιών δεδομένων. Αντίστοιχα, ο πρόεδρος και διευθύνων σύμβουλος της  Vodafone Ελλάδος ,  Χάρης Μπρουμίδης,  δήλωσε ότι «θα κάνουμε ότι πρέπει αλλά θα πρέπει να δούμε το θέμα συνολικά», ενώ αναφέρθηκε εκτενώς και στο θέμα της φορολόγησης. Σε αντίστοιχο μήκος κύματος ήταν και ο πρόεδρος και διευθύνων σύμβουλος της  Wind Ελλάς ,  Νάσος Ζαρκαλής , ο οποίος, αφού επεσήμανε ότι ο ίδιος ο κλάδος έχει υπονομεύσει την αξιοπιστία του με την εμπορική πολιτική που έχει ακολουθήσει σε διάφορες προτάσεις, ανέφερε ότι «εμείς σίγουρα θα είμαστε αρωγοί στην εθνική προσπάθεια γιατί και η σημειολογία είναι σημαντική», προσθέτοντας όμως ότι ο κλάδος θα πρέπει να προστατευτεί. Από την πλευρά του, ο υπουργός ξεκαθάρισε ότι «αντιλαμβανόμαστε τις εταιρείες ως αρωγούς στην μετατόπιση της θέσης της χώρας ποιοτικά. Και έχουμε ήδη καλά παραδείγματα στις συνεργασίες μεταξύ μας, που είναι ενέργειες με προστιθέμενη αξία. Εμείς από την πλευρά μας δεν επιθυμούμε να συμπιέσουμε την αγορά. Θέλουμε να βοηθήσουμε την αγορά να πραγματοποιήσει τις επενδύσεις». «Ωστόσο, ζητάμε να μας βοηθήσουν σε αυτή την πορεία να πιάσουμε τους στόχους ως χώρα – με κυρίαρχο αυτόν της σύγκλισης με τις άλλες χώρες της ΕΕ – και να γίνουν αρωγοί περαιτέρω στο κόστος των δεδομένων, γιατί αυτό έχει μεγάλη τόσο πρακτική όσο και συμβολική αξία. Αυτό είναι που τόνισε ο πρωθυπουργός Κυριάκος Μητσοτάκης και είναι κάτι που πράγματι βρίσκεται ανάμεσα στα όσα θα θέλαμε να δούμε να γίνονται πραγματικότητα μέσα στο επόμενο διάστημα». Είχε προηγηθεί μία συζήτηση κατά τη διάρκεια της οποίας δόθηκε ιδιαίτερη έμφαση στην ανάπτυξη των  δικτύων επόμενης γενιάς (5G και οπτικές ίνες)  με τον υπουργό να δηλώνει ότι δεν είναι στις προθέσεις της κυβέρνησης «να στραγγαλίσει την αγορά» αναφερόμενος πρακτικά στον διαγωνισμό για τις άδειες για δίκτυα κινητής τηλεφωνίας 5 γενιάς. Ο κ. Πιερρακάκης άφησε ανοικτό το ενδεχόμενο η  δημοπρασία  που θα πραγματοποιηθεί -όπως ο ίδιος ανέφερε μέσα στο  γ’ τρίμηνο του 2020 - να υιοθετήσει μια καινοτόμα για τα ελληνικά δεδομένα προσέγγιση. Όπως χαρακτηριστικά είπε, η  Γερμανία  προχώρησε στη  δημοπράτηση των αδειών  με στόχο τη μεγιστοποίηση των εσόδων (σ.σ. η Γερμανία δημοπράτησε άδειες εισπράττοντας 6 δισ. ευρώ), ενώ η Ελλάδα εξετάζει εναλλακτικούς τρόπους. Αρνήθηκε ωστόσο να επεκταθεί περαιτέρω. Αρκετή αναφορά έγινε και στο θέμα της ανάπτυξης των ευρυζωνικών συνδέσεων με τους επικεφαλής των τηλεπικοινωνιακών παρόχων να αναφέρονται στην ταχύτατη ανάπτυξη των δικτύων και στο γεγονός ότι δεν υπάρχει ζήτηση για  συνδέσεις άνω των 50 Mbps , κάτι που αποδίδεται και στο ότι αρκετοί καταναλωτές δεν βρίσκουν λόγο να προχωρήσουν στις σχετικές αναβαθμίσεις. Όλοι οι συμμετέχοντες στη συζήτηση πάντως τόνισαν ότι η Ελλάδα έχει κάνει σημαντικά βήματα όσον αφορά στην  ευρυζωνικότητα   και η ΕΕ θα πρέπει να αλλάξει τον τρόπο μέτρησης για τον δείκτη DESI, κάτι που θα έχει ως αποτέλεσμα την άμεση βελτίωση της θέσης της χώρας μας στον συγκεκριμένο δείκτη. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/198779/etoimoi-na-meiosoyn-times-gia-tis-ypiresies-dedomenon-oi-tilepikoinoniakoi-paroxoi
tech,www.cnn.gr,To Twitter «παγώνει» τα σχέδια για μαζική διαγραφή λογαριασμών,"09:27 Πέμπτη, 28 Νοεμβρίου 2019","Newsroom, CNN Greece","Το  Twitter   ανακοίνωσε ότι  θα  « παγώσει »  τα σχέδιά του  για τη  μαζική διαγραφή   όλων των   αδρανών  λογαριασμών  που δεν έχουν κινηθεί για τουλάχιστον έξι μήνες, μετά τις  έντονες αντιδράσεις  χρηστών, ιδίως σε ό,τι αφορά τους  λογαριασμούς των   νεκρών προσώπων  που επρόκειτο και αυτοί να διαγραφούν. Το μέσο κοινωνικής δικτύωσης έκανε γνωστό ότι  δεν θα διαγράψει τους λογαριασμούς , εωσότου βρει ένα τρόπο να «μνημονεύει» τους νεκρούς χρήστες και παραδέχτηκε ότι η έλλειψη τέτοιας πολιτικής αποτελεί παράλειψη από την πλευρά του. « Ζητάμε συγγνώμη  για τη σύγχυση και θα σας ενημερώσουμε σχετικά», ήταν το μήνυμα του Twitter στους χρήστες του. «Δεν θα αφαιρέσουμε κανένα αδρανή λογαριασμό, εωσότου δημιουργήσουμε ένα νέο τρόπο, ώστε οι άνθρωποι να διατηρούν τη μνήμη των λογαριασμών των αποθανόντων». Η αντίδραση χαροποίησε αρκετούς χρήστες του που είχαν ανησυχήσει, σύμφωνα με το BBC. Η διαγραφή των αδρανών λογαριασμών, όταν γίνει, θα αρχίσει από τις χώρες της Ευρωπαϊκής Ένωσης, προκειμένου το Twitter, όπως ανέφερε, να συμμορφωθεί με το νέο γενικό ευρωπαϊκό κανονισμό περί προστασίας των δεδομένων ( GDPR ). Άλλα μέσα κοινωνικής δικτύωσης, όπως το  Facebook ,  επιτρέπουν στα επιβεβαιωμένα μέλη της οικογένειας του θανόντος  να ζητήσουν τη διατήρηση του λογαριασμού του στο δίκτυο «παγωμένου» στο χρόνο. Το Twitter πλέον οδηγείται σε μια παρόμοια λύση,  ώστε να μην χάνονται τα ψηφιακά αποτυπώματα  των πεθαμένων. Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/198824/to-twitter-pagonei-ta-sxedia-gia-maziki-diagrafi-logariasmon
tech,www.cnn.gr,Η Silicon Valley της Κίνας και ο τεχνολογικός κολοσσός που ξεκίνησε από μερικές χιλιάδες δολάρια,"15:44 Δευτέρα, 25 Νοεμβρίου 2019",,"Μία επίσκεψη στην Κίνα αποτελεί σίγουρα μία μοναδική εμπειρία λόγω της διαφορετικής κουλτούρας που υπάρχει εκεί. Ταυτόχρονα, όμως, αποτελεί και μία ευκαιρία προκειμένου να δει κανείς από πρώτο χέρι πόσο γρήγορα έχει αναπτυχθεί σε διάφορα επίπεδα μία χώρα, η οποία δεν είναι πλέον απλώς το πολυπληθέστερο κράτος του κόσμου αλλά και μία από ταχέως αναπτυσσόμενη και τεχνολογικά προηγμένη οικονομία. Ένα από τα καλύτερα παραδείγματα της ταχείας εξέλιξης της Κίνας είναι η πόλη του Σεντζέν, η οποία βρίσκεται στο νότιο τμήμα της χώρας πολύ κοντά στο Χονγκ Κονγκ. Μία πόλη, η οποία πριν από 30 χρόνια δεν ήταν -σύμφωνα με τους ίδιους τους Κινέζους- τίποτα παραπάνω από απλό ψαροχώρι και σήμερα να έχει εξελιχθεί σε μία πόλη 13,5 εκατ. κατοίκων που χαρακτηρίζεται -όχι αδίκως- η Silicon Valley της Κίνας και ολόκληρης της ανατολικής Ασίας. Μία πόλη που διαθέτει ένα από τα πιο σύγχρονα αεροδρόμια της Ασίας, πολυάριθμους ουρανοξύστες όπου φιλοξενούνται τα γραφεία κορυφαίων παγκοσμίως εταιρειών τεχνολογίας -και όχι μόνο- αλλά και μία πόλη που παίρνει ριζοσπαστικές αποφάσεις όπως για παράδειγμα ότι όλα τα ταξίδι θα είναι ηλεκτροκίνητα! Αν υπάρχει μία εταιρεία που αποδεικνύει την ταχύτητα εξέλιξης της Κίνας και ειδικότερα του Σεντζέν τα τελευταία 30 χρόνια, αυτή είναι πιθανότατα η Huawei. Μία εταιρεία που ιδρύθηκε το 1987 από τον 44χρονο Ren Zefrei σε ένα μικρό σπίτι σε μία συνοικία του Σεντζέν με την αρχική επένδυση να ανέρχεται στα 5600 δολάρια. Η Huawei ξεκίνησε από την παραγωγή τηλεφωνικών κέντρων για να επεκταθεί σταδιακά στον τομέα του τηλεπικοινωνιακού εξοπλισμού. Τη δεκαετία του ’90 άρχισε να αποσπά σημαντικά μερίδια αγοράς στην Κίνα για να έρθει την αμέσως επόμενη δεκαετία η διεθνής επέκταση και να φθάσει σήμερα να είναι μία από τις μεγαλύτερες και πιο γνωστές εταιρείες του κλάδου ψηφιακών τεχνολογιών παγκοσμίως. «Το όραμα μας είναι να φέρουμε τις ψηφιακές τεχνολογίες σε κάθε άνθρωπο, σπίτι και οργανισμό προκειμένου να δημιουργήσουμε έναν πλήρως δικτυωμένο και έξυπνο κόσμο» σημειώνει ο Wally Wang, επικεφαλής της διεύθυνσης Global Product Marketing του τομέα καταναλωτικών συσκευών (Consumer Business Group) τον οποίο συναντήσαμε κατά τη διάρκεια της επίσκεψης μας στα άκρως εντυπωσιακά κεντρικά γραφεία της Huawei στο Σεντζέν. Η Huawei απασχολεί αυτή τη στιγμή περισσότερους από 194.000 εργαζομένους, εκ των οποίων οι 96.000 ασχολούνται με τον τομέα της έρευνας και ανάπτυξης προϊόντων και λύσεων, έχει παρουσία σε πάνω από 170 χώρες και λειτουργεί 14 ερευνητικά κέντρα! Στις κεντρικές εγκαταστάσεις στο Σεντζέν, οι οποίες καλύπτουν μία έκταση 2 τετραγωνικών χιλιομέτρων, απασχολούνται πάνω από 35.000 άτομα σε 12 κτίρια, τα οποία προσφέρουν ένα εντυπωσιακό περιβάλλον εργασίας που δύσκολα συναντά κανείς σε άλλη εταιρεία τεχνολογίας παγκοσμίως. Ο κύκλος εργασιών της Huawei ανήλθε το 2018 σε περίπου 109 δισ. δολάρια, καθιστώντας μία από τις μεγαλύτερες εταιρείες τεχνολογίας παγκοσμίως. Οι πωλήσεις καταναλωτικών συσκευών (smartphones, tablets, PC κ.ά.) αντιπροσωπεύουν περίπου το 48,4% των πωλήσεων, εκείνες του τηλεπικοινωνιακού εξοπλισμού για παρόχους το 40,8% και το υπόλοιπο 10,8% αφορά το τμήμα του δικτυακού εξοπλισμού για επιχειρήσεις. Το πιο εντυπωσιακό στοιχείο ενδεχομένως να είναι τα έσοδα από τις πωλήσεις καταναλωτικών συσκευών, έναν τομέα όπου η Huawei έχει ουσιαστική παρουσία με τη δική της επωνυμία μόλις τα τελευταία 10 χρόνια και έχει φθάσει, μεταξύ άλλων, στη 2  θέση της παγκόσμιας κατάταξης όσον αφορά στα smartphones. Σύμφωνα με τον κ. Wang, η Huawei παραμένει μία εταιρεία μηχανικών και το μυστικό της επιτυχίας της δεν είναι άλλο από την ιδιαίτερη έμφαση στον τομέα της έρευνας και ανάπτυξης. Είναι χαρακτηριστικό ότι το 2018 το ποσό που δαπανήθηκε ανήλθε στα 14,8 δισ. δολάρια, ενώ συνολικά από το 2009 μέχρι και πέρσι οι συνολικές επενδύσεις σε έρευνα και ανάπτυξη έφθασε στο εντυπωσιακό ποσό των 70 δισ. δολαρίων. Ποσά που φέρνουν τον κινεζικό τεχνολογικό κολοσσό μέσα στην πρώτη πεντάδα παγκοσμίως όσον αφορά στις επενδύσεις που γίνονται στο χώρο της έρευνας! Σύμφωνα με τα στελέχη της Huawei, ένα από τα μεγάλα πλεονεκτήματα της εταιρείας είναι ότι έχει εξελιχθεί σε «ηγέτη» όσον αφορά στις λύσεις που σχετίζονται με την 5  γενιά κινητής τηλεφωνίας (5G). H Huawei ασχολήθηκε νωρίτερα από τους ανταγωνιστές της με την ανάπτυξη τηλεπικοινωνιακού εξοπλισμού για δίκτυα 5G και αξιοποιώντας και την «κληρονομιά» από το 4G, όπου είχε καταφέρει να βρεθεί στην κορυφή μεταξύ των κατασκευαστών εξοπλισμού, να ηγηθεί της πιο πρόσφατης γενιάς δικτύων. Είναι χαρακτηριστικό ότι η Huawei έχει περισσότερα από 60 συμβόλαια για την παροχή δικτυακού εξοπλισμού σε τηλεπικοινωνιακούς παρόχους, εκ των οποίων περίπου τα 30 είναι στην Ευρώπη. Ερωτώμενος για το θέμα που έχει προκύψει αναφορικά με τις αμερικανικές πιέσεις, ο κ. Wang επεσήμανε ότι η αγορά είναι ανοικτή και οι πάροχοι έχουν τη δυνατότητα να εξετάσουν όλες τις επιλογές τους. «Δεν είναι απαραίτητο να είμαστε ο μόνος προμηθευτής» σημειώνει. Η έμφαση στο 5G προκύπτει και από τη λειτουργία ειδικών εργαστηρίων τόσο στη Σεντζέν όσο και στη Σαγκάη, όπου παρεπιμπτόντως λειτουργεί ήδη εμπορικό δίκτυο 5G, όπου μπορεί κανείς να δει σενάρια αξιοποίησης των νέων δικτύων. Ποιες είναι αυτές οι περιπτώσεις; Τα online videogames είναι μία τέτοια περίπτωση, οι εφαρμογές για την εξ αποστάσεως διαχείριση μηχανημάτων σε εργοτάξια μία άλλη περίπτωση, ακόμη και για τη χρήση αισθητήρων σε ιχθυοκαλλιέργειες είδαμε σχετική παρουσίαση. Οι πιέσεις από τις Ηνωμένες Πολιτείες επηρεάζουν και τον τομέα των smartphones με τον κ. Wang, πάντως, να δείχνει ιδιαίτερα αισιόδοξος, επισημαίνοντας κατ’ αρχήν ότι οι πωλήσεις μετά από μία αρχική πτώση που σημειώθηκε στις αρχές του καλοκαιριού, έχουν πλέον επανέλθει στα προηγούμενα επίπεδα, όπως και οι ρυθμοί ανάπτυξης. Είναι αξιοσημείωτο ότι η Huawei στο γ’ τρίμηνο του 2019 πούλησε 66,6 εκατ. smartphones με το μερίδιο αγοράς της να διαμορφώνεται στο 18,6% και η αύξηση σε ετήσια βάση να είναι της τάξεως του 28,6%. «Επενδύουμε πολλά στην έρευνα, οπότε θα δείτε πολλές εκπλήξεις από εμάς στο άμεσο μέλλον» τονίζει το υψηλόβαθμο στέλεχος της Huawei, σπεύδοντας να προσθέσει ότι «είμαστε προετοιμασμένοι για να αντιμετωπίσουμε ότι και αν συμβεί». Ο κ. Wang δείχνει να πιστεύει στις δυνατότητες του Harmony OS, του λειτουργικού συστήματος που έχει αναπτύξει η Huawei και το οποίο θα χρησιμοποιηθεί σε αρκετές συσκευές της κινεζικής εταιρείας και αποτελεί βασικό κομμάτι της νέας προσέγγισης του τεχνολογικού κολοσσού που ονομάζεται 1+8+Ν. Στο κέντρο της προσέγγισης βρίσκεται ο χρήστης με το smartphone του και γύρω από αυτόν βρίσκονται 8 κατηγορίες συσκευών όπου δραστηριοποιείται και η Huawei και είναι οι: Στη συνέχεια, αυτές οι 8 κατηγορίες συσκευές συνδέονται με συσκευές που μπορεί να προέρχονται από άλλους κατασκευαστές, δημιουργώντας με αυτόν τον τρόπο ένα αρκετά ευρύ οικοσύστημα για τομείς όπως είναι το smart home, το mobile office, το fitness και η υγεία, η ψυχαγωγία και το ταξίδι. Βασικό κομμάτι της προσέγγισης είναι το HiLink, ένα πρωτόκολλο διασύνδεσης των συσκευών, το οποίο υποστηρίζουν αυτή τη στιγμή περισσότερα από 1000 προϊόντα από έναν μεγάλο αριθμό κατασκευαστών. Αυτή η νέα προσέγγιση της Huawei δείχνει ιδιαίτερα ενδιαφέρουσα και ίσως αποτελέσει το «κρυφό» χαρτί του κινεζικού κολοσσού, ο οποίος έχει δώσει ιδιαίτερη έμφαση στην ποιότητα κατασκευής των συσκευών του, όπως είχαμε την ευκαιρία να δούμε από κοντά στα ειδικά εργαστήρια ελέγχου αλλά και κατά την επίσκεψη μίας εκ των γραμμών παραγωγής στο εργοστάσιο στο Σεντζέν, όπου η όλη διαδικασία είναι αυτοματοποιημένη και χρησιμοποιεί ρομπότ στο μεγαλύτερο βαθμό της. Ένα ακόμη δείγμα της εξέλιξης των Κινέζων κατασκευαστών. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/198556/h-silicon-valley-tis-kinas-kai-o-texnologikos-kolossos-poy-xekinise-apo-merikes-xiliades-dolaria
tech,www.cnn.gr,Athena Innovation: H «Αθηνά» της ερευνητικής κοινότητας συμπλήρωσε 30 χρόνια ιστορίας! ,"10:29 Τρίτη, 26 Νοεμβρίου 2019",,"Μία από τις σημαντικότερες προκλήσεις για τις χώρες που θέλουν να προωθήσουν την καινοτομία είναι η διασύνδεση της ερευνητικής/ακαδημαϊκής κοινότητας με το δημόσιο τομέα αλλά και τις επιχειρήσεις. Πρόκληση σημαντική και για την Ελλάδα όπου η μεταφορά τεχνολογίας από την έρευνα στην καθημερινότητα των πολιτών είναι ένας τομέας όπου έχουμε ακόμη αρκετό δρόμο να διανύσουμε. Από την άλλη πλευρά, υπάρχουν προσπάθειες όπως αυτή του Ερευνητικού Κέντρου «Αθηνά» που δείχνουν ότι αυτή η μεταφορά τεχνολογίας μπορεί να γίνει πραγματικότητα.  σημειώνει  στο CNN Greece o Γιάννης Ιωαννίδης,  γενικός διευθυντής του «Αθηνά», τον οποίο συναντήσαμε με αφορμή τον πρόσφατο εορτασμό των 30 χρόνων ιστορίας της συγκεκριμένης προσπάθειας. Όπως εξηγεί ο κ. Ιωαννίδης,  η ιστορία ξεκινά στις αρχές του 1989 όταν ο καθηγητής του ΕΜΠ, Γιώργος Καραγιάννης  ανέλαβε την προσπάθεια ένταξης της ελληνικής στις υπολογιστικά υποστηριζόμενες γλώσσες και στην επερχόμενη εποχή του Διαδικτύου. Το επόμενο βήμα ήταν η δημιουργία το 1992 του Ινστιτούτου Επεξεργασίας του Λόγου (ΙΕΛ) για να φθάσουμε στο 2003 και τη δημιουργία του «Αθηνά» μέσω της «συγκέντρωσης δυνάμεων» του ΙΕΛ και δύο ακόμη ινστιτούτων, του Ινστιτούτου Πληροφοριακών Συστημάτων (ΙΠΣΥ) και του Ινστιτούτου Βιομηχανικών Συστημάτων (ΙΝΒΙΣ). Από την αρχή, το «Αθηνά» επικεντρώθηκε στην εφηρμοσμένη έρευνα  και καινοτομία σε τεχνολογίες πληροφορικής και επικοινωνιών και στη διάρκεια της ιστορίας του έχουν αναπτυχθεί αρκετές εφαρμογές που χρησιμοποιούνται τόσο στον δημόσιο όσο και στον ιδιωτικό τομέα. Για παράδειγμα, ο μηχανισμός αναζήτησης στην ιστοσελίδα του Εθνικού Τυπογραφείου έχει αναπτυχθεί από την «Αθηνά», όπως και η τεχνολογία που χρησιμοποιείται στο Ψηφιακό Σχολείο του υπουργείου Παιδείας για την πρόσβαση στο εκπαιδευτικό υλικό από άτομα με προβλήματα όρασης και ακοής, αλλά και η ιστοσελίδα για τα ανοικτά γεωγραφικά δεδομένα. Το μόνιμο προσωπικό του «Αθηνά» αποτελείται από 40 ερευνητές και 10 άτομα για τη διοικητική υποστήριξη, αλλά, όπως σημειώνει ο κ. Ιωαννίδης, υπάρχουν ακόμη περισσότεροι από 300 εξωτερικοί συνεργάτες που ασχολούνται με την έρευνα και συνεισφέρουν στην ανάπτυξη εφαρμογών και στην υλοποίηση ερευνητικών προγραμμάτων που αναλαμβάνει το «Αθηνά». Μία από τις βασικές δραστηριότητες είναι η ανάπτυξη τεχνοβλαστών, ήτοι εταιρειών που προκύπτουν μέσα από ερευνητικά προγράμματα και δημιουργούν προϊόντα και εφαρμογές με δυνατότητα εμπορικής αξιοποίησης. Από το 2000 μέχρι σήμερα έχουν δημιουργηθεί 7 τεχνοβλαστοί, εκ των οποίων αυτή τη στιγμή συνεχίζουν να λειτουργούν 3, ενώ υπάρχει και η Innoetics, η οποία αποτελεί μία από τις καλύτερες περιπτώσεις αξιοποίησης ερευνητικών προγραμμάτων, δεδομένου ότι το 2017 την εξαγόρασε η Samsung. Η Innoetics δραστηριοποιείται ένα καλό παράδειγμα πως μία ερευνητική προσπάθεια μπορεί να εξελιχθεί σε ένα πετυχημένο επιχειρηματικό εγχείρημα που συγκεντρώνει διεθνές επενδυτικό ενδιαφέρον. Από τους υπάρχοντες τεχνοβλαστούς, ξεχωρίζει ακόμη η Voice-In,  η οποία δραστηριοποιείται στις φωνητικές επαφές και προωθεί την αρκετά δημοφιλή εφαρμογή Λογογράφος. Όσον αφορά το μέλλον, η περαιτέρω ενίσχυση και η συστηματοποίηση των διαδικασιών μεταφοράς τεχνολογίας βρίσκεται στο επίκεντρο του πλάνου του «Αθηνά». «Αναζητούμε ευκαιρίες μέσα από τους ερευνητές μας» σημειώνει ο κ. Ιωαννίδης, προσθέτοντας ότι « Η παροχή βοήθειας σε νέους τεχνοβλαστούς είναι ένα από τα σημεία που θέλει να δώσει περαιτέρω έμφαση στο «Αθηνά», το οποίο μέσω της μονάδας Corallia υποστηρίζει από το 2006 τρεις μεγάλους τεχνολογικούς συνεργατικούς σχηματισμούς (clusters). Σύμφωνα με τον κ. Ιωαννίδη, ένας από τους στόχους είναι μετά από 10 χρόνια στο «Αθηνά» να υπάρχουν τουλάχιστον 10 ενεργοί τεχνοβλαστοί και να έχει υπάρξει και μία ακόμη περίπτωση αντίστοιχη με την Innoetics, ήτοι μία εταιρεία που να έχει δημιουργηθεί στο πλαίσιο του ερευνητικού κέντρου και είτε να έχει εξαγοραστεί είτε να έχει φθάσει σε υψηλά επίπεδα αποτίμησης.  σημειώνει ο κ. Ιωαννίδης. Μετά από 10 χρόνια θέλουμε το «Αθηνά» να είναι το πρώτο πράγμα που έρχεται στο μυαλό κάποιου όταν σκέφτεται τον τομέα των εφηρμοσμένων τεχνολογιών» τονίζει ο γενικός διευθυντής του ερευνητικού κέντρου.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/198632/athena-innovation-h-athina-tis-ereynitikis-koinotitas-symplirose-30-xronia-istorias
tech,www.cnn.gr,To Τwitter προχωρά σε μαζικές διαγραφές λογαριασμών από τον Δεκέμβριο,"09:38 Τετάρτη, 27 Νοεμβρίου 2019","Newsroom, CNN Greece","Σε μαζικές διαγραφές αδρανών λογαριασμών θα προχωρήσει το Twitter . πάνω από έξι μήνες 11ης Δεκεμβρίου ατόμων που έχουν πεθάνει Είναι η πρώτη φορά που το Twitter προχωρά σε διαγραφή αδρανών λογαριασμών σε τόσο  μεγάλη κλίμακα . Όπως ανακοίνωσε, το κάνει επειδή οι αδρανείς χρήστες εκ των πραγμάτων δεν μπορούν να συμφωνήσουν με τους νέους κανονισμούς του περί ιδιωτικότητας. Ακόμη, σύμφωνα με εκπρόσωπο του Twitter, με αυτό τον τρόπο θα  βελτιωθεί η αξιοπιστία του , αφού μειώνοντας τον αριθμό των αδρανών λογαριασμών που εμφανίζονται ως «ακόλουθοι», ένας χρήστης θα παύει να νιώθει αδικαιολόγητα σημαντικός. Αρνήθηκε ότι η πρωτοβουλία ελήφθη για να « απελευθερωθούν» ονόματα χρηστών  (usernames). Η διαδικασία διαγραφής θα γίνει σταδιακά και θα ξεκινήσει από λογαριασμούς εκτός ΗΠΑ, σύμφωνα με το BBC. Το Twitter έχει στείλει ηλεκτρονικά μηνύματα στους χρήστες λογαριασμών που θα επηρεαστούν από τις διαγραφές, ενώ θα στείλει και νέα μηνύματα όταν πλησιάσει η ημερομηνία διαγραφής. Δεν έχει αποκαλύψει όμως ακόμη πόσοι λογαριασμοί πληρούν τα  κριτήρια διαγραφής  μέχρι στιγμής, εκτιμάται πάντως ότι πρόκειται για  μερικά εκατομμύρια . Η διαγραφή δεν θα αλλάξει κάτι στον αριθμό χρηστών που περιοδικά ανακοινώνει η πλατφόρμα κοινωνικής δικτύωσης, καθώς αυτός περιλαμβάνει μόνο ενεργούς ημερήσιους χρήστες. Σύμφωνα με τα τελευταία στοιχεία του Σεπτεμβρίου, το  Twitter διαθέτει περίπου 145 εκατομμύρια που το χρησιμοποιούν έστω μια φορά τη μέρα. Αναφορικά με τους νεκρούς χρήστες, αντίθετα με το Facebook, το Twitter δεν δίνει τη δυνατότητα -για λόγους ανάμνησης- να «παγώσει» ο λογαριασμός του πεθαμένου και να απαγορεύεται η περαιτέρω χρήση του. Το Twitter θα επιτρέπει να συνεχίζεται η δραστηριότητα του λογαριασμού ενός νεκρού, εφόσον κάποιος άλλος έχει τη δυνατότητα να τον διατηρεί ενεργό, έχοντας προηγουμένως αποδεχθεί τη νέα πολιτική περί ιδιωτικότητας της πλατφόρμας. Ακόμη, προς διαγραφή οδεύουν λογαριασμοί που έχουν δημιουργηθεί για αρχειακούς λόγους, όπως ο @POTUS44 που αποτελεί μια συλλογή των «τιτιβισμάτων» που έκανε ο πρόεδρος Μπαράκ Ομπάμα κατά την θητεία του. Τέλος, θα επηρεαστούν και αυτοματοποιημένοι λογαριασμοί (bots), εφόσον οι ιδιοκτήτες τους δεν κάνουν log-in έως τις 11 Δεκεμβρίου. Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/198730/to-twitter-proxora-se-mazikes-diagrafes-logariasmon-apo-ton-dekemvrio
tech,www.cnn.gr,Το οικοσύστημα συσκευών που χτίζει η Huawei αλλάζει τα δεδομένα στην παγκόσμια αγορά,"10:28 Παρασκευή, 29 Νοεμβρίου 2019",,"Το 2019 χαρακτηρίζεται ως μία σημαντική χρονιά για τη  Huawei  όσον αφορά τον τομέα των συσκευών. Ο κινεζικός «κολοσσός» κατάφερε να αυξήσει τις πωλήσεις  smartphones  σε σημείο να ξεπεράσει μέσα σε διάστημα μόλις 10 μηνών το «ορόσημο» των  200 εκατ. συσκευών , κέρδισε πολλά βραβεία, κυρίως για την οικογένεια P30, και πέτυχε ακόμη να ανταπεξέλθει στην πίεση που δέχτηκα λόγω των αμερικανικών «κυρώσεων». Η βασική πρόκληση, όμως, δείχνει να είναι η δημιουργία ενός  οικοσυστήματος συσκευών , στόχος του οποίου να αλλάξει τα δεδομένα στην παγκόσμια αγορά. Θα δείτε πολλές εκπλήξεις από εμάς Wally Yang Global Product Marketing του Consumer Business Group Huawei Μία πρώτη έκπληξη -τουλάχιστον για τους Έλληνες δημοσιογράφους- ήταν το εντυπωσιακό κατάστημα - « ναυαρχίδα » (flagship store) της  Huawei  στο κέντρο του Σεντζέν. Ένα τριώροφο κατάστημα όπου ο επισκέπτης μπορεί να δοκιμάσει όλες τις νέες συσκευές της Huawei, οι οποίες περιλαμβάνουν από τα τελευταία smartphones και wearables μέχρι «έξυπνα» γυαλιά τα οποία σου δίνουν τη δυνατότητα να ακούς μουσική χωρίς να ενοχλείς τους γύρω σου και χωρίς να φοράς ακουστικά! Η Huawei, το εμπορικό σήμα της οποίας είναι πλέον από τα πιο αναγνωρίσιμα παγκοσμίως, έχει αρχίσει να επεκτείνεται και σε νέες κατηγορίες συσκευών ακολουθώντας μία νέα προσέγγιση που ονομάζεται  1+8+Ν . «Στόχος μας είναι να δημιουργήσουμε ένα  οικοσύστημα συσκευών » επισημαίνει ο κ. Wang. Στο κέντρο της προσέγγισης βρίσκεται ο χρήστης με το  smartphone  του και γύρω από αυτόν βρίσκονται 8 κατηγορίες συσκευών όπου δραστηριοποιείται και η Huawei και είναι οι: Στη συνέχεια, αυτές οι 8 κατηγορίες συσκευές συνδέονται με συσκευές που μπορεί να προέρχονται από άλλους κατασκευαστές, δημιουργώντας με αυτόν τον τρόπο ένα αρκετά ευρύ και ανοικτό οικοσύστημα για τομείς όπως είναι το  smart home , το  mobile office , το  fitness  και η  υγεία , η  ψυχαγωγία  και το  ταξίδι . Βασικό κομμάτι της προσέγγισης είναι το HiLink, ένα πρωτόκολλο διασύνδεσης των συσκευών, το οποίο υποστηρίζουν αυτή τη στιγμή περισσότερα από 1000 προϊόντα από έναν μεγάλο αριθμό κατασκευαστών. Η  Huawei  έχει επενδύσει σημαντικά κεφάλαια στο συγκεκριμένο τομέα και στο ειδικό εργαστήριο στις εγκαταστάσεις της στο Σεντζέν είχαμε την ευκαιρία να δούμε από την νέα τηλεόραση της κινεζικής εταιρείας μέχρι «έξυπνους» καθρέφτες και οικιακές συσκευές κάθε είδους από πολλούς κατασκευαστές -τόσο από την Ασία όσο και από την Ευρώπη- που υποστηρίζουν το HiLink. Η  Huawei  έχει αναπτύξει μάλιστα και τον δικό της ψηφιακό βοηθό, ο οποίο προς το παρόν λειτουργεί μόνο στην κινεζική γλώσσα αλλά τα στελέχη του κινεζικού κολοσσού μας ανέφεραν ότι σύντομα θα δούμε και άλλες γλώσσες -και κυρίως την αγγλική- να υποστηρίζονται. Μεγάλο στοίχημα αποτελεί και το HarmonyOS, το λειτουργικό σύστημα για διασυνδεδεμένες συσκευές που έχει αναπτύξει η Huawei και μπορεί να αποτελέσει το κλειδί προκειμένου η κινεζική εταιρεία να ξεπεράσει όποια εμπόδια προκύψουν στην ανάπτυξη της τους επόμενους μήνες. «Είμαστε προετοιμασμένοι να αντιμετωπίσουμε οτιδήποτε και αν συμβεί» υποστηρίζει ο κ. Wang. Για τα στελέχη της  Huawei , ένα από τα κλειδιά της επιτυχίας -πέραν των τεράστιων επενδύσεων σε έρευνα και καινοτομία- είναι η έμφαση στην ποιότητα κατασκευής. Όπως είχαμε την ευκαιρία να δούμε από κοντά, οι γραμμές παραγωγής της Huawei είναι πλήρως αυτοματοποιημένες και με εκτενή χρήση ρομποτικών μηχανημάτων, οι οποίες προσφέρουν μεγαλύτερη ακρίβεια και καλύτερη ποιότητα. Παράλληλα,  οι συσκευές της Huawei ελέγχονται διαρκώς  και είναι χαρακτηριστικό ότι στο ειδικό εργαστήριο που επισκεφτήκαμε στη Σαγκάη ήταν πραγματικά εντυπωσιακό το τι «κακουχίες» περνούσαν τα smartphones της κινεζικής εταιρείας. Πτώσεις από διαφορετικά ύψη και χτυπήματα στην οθόνη ήταν μόνο μερικά από τα τεστ που περνούσαν οι συσκευές της Huawei. Μία από τις κατηγορίες συσκευών που δίνει ιδιαίτερη έμφαση τα τελευταία χρόνια είναι αυτή των αποκαλούμενων  wearables . Δηλαδή, συσκευές που φοριούνται από τον χρήστη, όπως είναι  τα smart bands και τα «έξυπνα» ρολόγια (smart watches) . Σύμφωνα με τον Rico Zhang, ο οποίος είναι ο επικεφαλής του σχετικού τμήματος στο Consumer Business Group, η Huawei δίνει ιδιαίτερη προσοχή στον τομέα της υγιεινής ζωής (healthy lifestyle), τόσο όσον αφορά τον τομέα της εκγύμνασης (fitness) όσο και σε αυτόν της υγείας με έμφαση στον τομέα της πρόληψης. Ο τομέας των wearables είναι από τους ταχύτερα αναπτυσσόμενους εντός της Huawei  με την κινεζική εταιρεία να έχει φθάσει να είναι στην τρίτη θέση παγκοσμίως με βάση τις πωληθέντες συσκευές με τον κ. Zhang να δηλώνει πάντως ότι ο στόχος δεν είναι άλλος από την κατάκτηση της κορυφής μέσα στο 2020. Σε αυτή την προσπάθεια αναμένεται να βοηθήσουν δύο νέα προϊόντα, ένα top band και ένα νέας γενιάς smart watch, τα οποία θα προσφέρουν μία διαφορετική και πολύ βελτιωμένη εμπειρία σε σχέση με τις υπάρχοντες συσκευές, οι οποίες θεωρούνται από τις καλύτερες που υπάρχουν. Ιδίως η σειρά smart watches GT έχει συγκεντρώσει εξαιρετικά καλές κριτικές κυρίως λόγω της εντυπωσιακής μπαταρίας της που προσφέρει αυτονομία 14 ημερών! «Θέλουμε να δίνουμε λύσεις σε ζητήματα που απασχολούν τους χρήστες και η αυτονομία είναι ένα από αυτά» επισημαίνει ο κ. Zhang. Στα άμεσα πλάνα στον τομέα των wearables είναι η βελτίωση της εμπειρίας του χρήστη αλλά και η διεύρυνση του οικοσυστήματος ώστε να μπορούν να υποστηρίζουν μία μεγαλύτερη γκάμα εφαρμογών από διάφορες κατηγορίες όπως είναι η ψυχαγωγία και η εκγύμναση. Μάλιστα, γι’ αυτό το λόγο έχει δημιουργηθεί και μία σχετική πλατφόρμα, ονόματι  HiHealth 2.0 , η οποία βοηθά προς τη συγκεκριμένη κατεύθυνση και έχει αρχίσει να υποστηρίζεται από όλο και περισσότερους τρίτους κατασκευαστές. «Οι καταναλωτές σε ολόκληρο τον κόσμο επιδιώκουν να έχουν  ένα πιο υγιές lifestyle  και σε αυτόν τον τομέα προσπαθούμε να τους βοηθήσουμε» τονίζει το υψηλόβαθμο στέλεχος της Huawei, ο οποίος βλέπει να έρχονται πολλές και ενδιαφέρουσες συνεργασίες τόσο με άλλους κατασκευαστές όσο και εταιρείες που δραστηριοποιούνται στο χώρο των υπηρεσιών υγιείας με τις οποίες θα μπορούσε να υπάρξουν πολλές συνέργειες. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/198942/to-oikosystima-syskeyon-poy-xtizei-i-huawei-allazei-ta-dedomena-stin-pagkosmia-agora
tech,www.cnn.gr,Kaspersky: Οι ελληνικές ευκαιρίες και οι κυβερνοαπειλές του 2020,"12:35 Τετάρτη, 04 Δεκεμβρίου 2019",,"Αγορά με πολλές ευκαιρίες ανάπτυξης  χαρακτηρίζει η Kaspersky, μία από τις μεγαλύτερες εταιρείες στο χώρο της κυβερνοασφάλειας, αυτή της Ελλάδας, εκτιμώντας ότι επιχειρήσεις και οικιακοί καταναλωτές έχουν αρχίσει πλέον να συνειδητοποιούν τις ανάγκες που υπάρχουν για την προστασία των υπολογιστικών συσκευών τους και των πληροφοριακών υποδομών τους. Η αξία της ελληνικής αγοράς όσον αφορά στον τομέα των λύσεων antivirus εκτιμάται σε περίπου 10 εκατ. ευρώ και σύμφωνα με όσα ανέφερε κατά τη διάρκεια χθεσινής ενημερωτικής συνάντησης, ο γενικός διευθυντής της Kaspersky για την ανατολική Ευρώπη, Μίροσλαβ Κορέν, η ρωσική εταιρεία είναι μεταξύ των πέντε κορυφαίων εταιρειών του κλάδου στην ελληνική αγορά με τον στόχο να είναι η ενίσχυση των μεριδίων της. Γι’ αυτό το λόγο και προχώρησε στην πρόσληψη ανθρώπου που θα απασχολείται αποκλειστικά με τις αγορές της Ελλάδας και της Κύπρου. Από την πλευρά του ο νέος διευθυντής καναλιού της Kaspersky για την Ελλάδα, Βασίλης Βλάχος ανέφερε ότι η εταιρεία θέλει να ενισχύσει την παρουσία της στην εγχώρια αγορά και ήδη έχει προχωρήσει σε διεύρυνση του δικτύου διανομής της. Συγκεκριμένα, στους ήδη υπάρχοντες διανομείς, Info Quest Technologies και Τάλως, προστέθηκαν οι Ideal και Digital Sima, με τις δύο τελευταίες να έχουν και έναν ρόλο διανομέα προστιθέμενης αξίας (value added reseller) με τον κ. Βλάχο να επισημαίνει ότι ο στόχος είναι να δοθεί περισσότερο έμφαση στον κομμάτι των υπηρεσιών. Επιπλέον, η Kaspersky έχει αρχίσει να δημιουργείται και ένα δίκτυο συνεργατών, κυρίως για προσέγγιση κάθετων αγορών, με την αρχική έμφαση να δίνεται σε αυτές της ναυτιλίας και του τουρισμού. Όσον αφορά στους οικιακούς πελάτες, παραμένουν στο επίκεντρο του ενδιαφέροντος για την Kaspersky, η οποία θα πρέπει να σημειωθεί ότι διαθέτει μία αρκετά ευρεία γκάμα λύσεων κυβερνοασφάλειας. Τα στελέχη της Kaspersky παρουσίασαν επίσης και τις εκτιμήσεις των ερευνητών της εταιρείας για τις στοχευμένες απειλές για το 2020 όπου περιλαμβάνονται: Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/199460/kaspersky-oi-ellinikes-eykairies-kai-oi-kyvernoapeiles-toy-2020
tech,www.cnn.gr,Τι είναι τελικά αυτό το 5G;,"13:07 Πέμπτη, 05 Δεκεμβρίου 2019",,"Το  5G   ήρθε στο προσκήνιο στην Ελλάδα τις τελευταίες ημέρες μετά την  απόφαση του δημοτικού συμβουλίου της Καλαμάτας  να διακόψει πρακτικά τη λειτουργία του εκεί πιλοτικού δικτύου που λειτουργεί εδώ και μερικούς μήνες.  Τι είναι ,  όμως ,  αυτό το  « περίφημο » - πλέον -  5G , το οποίο, μάλιστα, έχει βρεθεί στο επίκεντρο του διεθνούς ενδιαφέροντος καθώς φέρεται να αποτελεί ένα από τα βασικά αντικείμενα του εμπορικού «πολέμου» των ΗΠΑ με την Κίνα; Κατ’ αρχήν, το 5G είναι η  5  γενιά των δικτύων κινητής τηλεφωνίας . Στην Ελλάδα εισήλθαμε -στις αρχές της δεκαετίας του ’90- απευθείας στη 2  γενιά (2G) -και πρώτη ψηφιακή- που βασικά προσέφερε τη δυνατότητα για φωνητικές κλήσεις και λίγο αργότερα την αποστολή γραπτών μηνυμάτων. Λίγο πριν τους Ολυμπιακούς Αγώνες του 2004 ήρθε η ώρα του 3G που έδινε τη δυνατότητα για πρόσβαση στο Διαδίκτυο από το κινητό τηλέφωνο μας έστω και με σχετικά χαμηλές ταχύτητες. Πριν από μερικά χρόνια ήρθε η ώρα για το 4G, το οποίο έδινε τη δυνατότητα για πραγματικά  υψηλές ταχύτητες  διακίνησης δεδομένων. Από τεχνολογικής αλλά και χρηστικής άποψης το 4G ήταν -σε γενικές γραμμές- μία «εξέλιξη» του 3G. Δεν συμβαίνει, όμως, το ίδιο με το 5G, το οποίο χαρακτηρίζεται ως μία « επανάσταση » που εκτιμάται ότι μέσα στην επόμενη δεκαετία θα αλλάξει πολλά στην καθημερινότητα των πολιτών και των επιχειρήσεων. Και γι’ αυτό θεωρείται ως μία τεχνολογία που κάθε χώρα που θέλει να παραμείνει ανταγωνιστική στο διεθνές περιβάλλον θα πρέπει να αξιοποιήσει στο μεγαλύτερο δυνατό βαθμό. Γι’ αυτό και υπάρχει τόσο  έντονος ανταγωνισμός  σε διεθνές επίπεδο για το ποιος θα αποκτήσει προβάδισμα στη συγκεκριμένη τεχνολογία. Ο λόγος που υπάρχει μεγάλο ενδιαφέρον για το 5G δεν είναι απλά ότι θα προσφέρει  πολύ υψηλότερες ταχύτητες διακίνησης δεδομένων , που θα ξεκινούν σε πρώτη φάση από το 1 Gbps και σύντομα θα ξεπεράσουν τα 10 Gbps. Υπενθυμίζεται ότι τα ενσύρματα δίκτυα οπτικών ινών προσφέρουν ταχύτητες έως 1 Gbps, προκειμένου να έχετε ένα μέτρο σύγκρισης. Στα  πλεονεκτήματα  της τεχνολογίας είναι η δυνατότητα που προσφέρει για τη λειτουργία ενός πολύ μεγάλου αριθμού διασυνδεδεμένων συσκευών ακόμη και σε μία σχετικά μικρή περιοχή. Κάτι πολύ σημαντικό και ουσιαστικά απαραίτητο προκειμένου να λειτουργήσει αποδοτικά το αποκαλούμενο «Διαδίκτυο των Πραγμάτων» (Internet of Things – IoT) όπου όλες οι συσκευές είναι συνδεδεμένες μεταξύ τους. Επιπλέον, η  νέα αρχιτεκτονική  που υλοποιείται έχει ως αποτέλεσμα όπου απαιτείται η «καθυστέρηση» στην ανταπόκριση του δικτύου (σ.σ. πρόκειται για το αποκαλούμενο latency) να κινείται σε πολύ χαμηλά επίπεδα της τάξεως ακόμη και του 1 ms. Το χαμηλό latency είναι απαραίτητο σε υπηρεσίες όπως είναι η διαχείριση αυτόνομων αυτοκινήτων και η τηλεϊατρική όπου απαιτείται μεγάλη ακρίβεια. Επίσης, η τεχνολογία δίνει τη δυνατότητα στους παρόχους δικτύου  να διαμορφώνουν τις υποδομές τους  ώστε να εξυπηρετούν καλύτερα τις ανάγκες συγκεκριμένων υπηρεσιών, το αποκαλούμενο network slicing. Δηλαδή, για να έχει κανείς γρήγορη πρόσβαση στο Web, χρειάζεται υψηλές ταχύτητες αλλά όχι απαραίτητα χαμηλό latency. Αντίθετα, στην αυτόνομη οδήγηση δεν χρειάζεσαι υψηλές ταχύτητες αλλά πολύ χαμηλό latency. Οπότε, ο πάροχος διαμορφώνει ανάλογα με την υπηρεσία την υποδομή του, κάτι που θεωρείται ότι βοηθά στην καλύτερη αξιοποίηση των υποδομών και τη μείωση του κόστους. Πρακτικά, το 5G αποτελεί  απαραίτητη προϋπόθεση  προκειμένου να μπορούν να υπάρχουν υπηρεσίες όπως είναι τα αυτόνομα οδηγούμενα αυτοκίνητα, η τηλεϊατρική οπουδήποτε, το IoT κ.ά. Συν ότι ανοίγει το δρόμο για να δούμε λύσεις που δεν φανταζόμασταν τα τελευταία χρόνια. Και ουσιαστικά δημιουργεί τις προϋποθέσεις για μία διαφορετική εμπειρία σε πολλαπλά επίπεδα, όπως και για τη δημιουργία χιλιάδων νέων θέσεων εργασίας. Ένα σημείο που πρέπει να διευκρινιστεί είναι ότι το 5G θα απαιτήσει μεν περισσότερα κεραιοσυστήματα -όπως είναι η σωστή ονομασία- αλλά επειδή το δίκτυο θα είναι πιο πυκνό,  η εκπεμπόμενη ηλεκτρομαγνητική ακτινοβολία θα είναι και σημαντικά μικρότερη  σε σχέση με τα επίπεδα που συναντάμε στα υπάρχοντα δίκτυα 4G/3G/2G. Σημειωτέον επίσης πως στην Ελλάδα έχουμε εκ των αυστηρότερων ορίων ακτινοβολίας στην Ευρωπαϊκή Ένωση, τα οποία με τη σειρά τους είναι εκ των αυστηρότερων στον κόσμο. Ένα σημείο που χρήζει προσοχής είναι ότι  όσο πυκνότερο είναι ένα δίκτυο κινητής τόσο μικρότερη είναι η ηλεκτρομαγνητική ακτινοβολία  που απαιτείται για να συνδεθεί μία συσκευή με το δίκτυο. Κάτι που δεν γνωρίζουν πολλοί από εκείνους που υποστηρίζουν ότι οι κεραίες κινητής θα έπρεπε να είναι πάνω στα βουνά. Τότε, πολύ απλά η εκπεμπόμενη ισχύς θα έπρεπε να είναι πολύ μεγαλύτερη. Επίσης να επισημανθεί πως οι συχνότητες που θα χρησιμοποιηθούν στις πρώτες φάσεις ανάπτυξης των δικτύων 5G (3,5 GHz και 700 MHz) διαφοροποιούνται μεν ελαφρώς σε σχέση με τις υφιστάμενες συχνότητες αλλά αυτό δεν σημαίνει ότι οι αλλαγές αυτές επηρεάζουν τον τρόπο λειτουργίας των κεραιών και ελλοχεύουν κινδύνους. Σημειωτέον πως σε επόμενη φάση ενδεχομένως να χρησιμοποιηθεί η περιοχή των 26 GHz αλλά και υψηλότερες φασματικές περιοχές. Και αυτές θα είναι για  ειδικές υπηρεσίες  και ανάλογα με τις ανάγκες που θα προκύψουν. Όσον αφορά στην Ελλάδα, η πρώτη δημοπρασία για την εκχώρηση φάσματος συχνοτήτων για ανάπτυξη δικτύων 5G αναμένεται να γίνει προς το τέλος του 2020 και θα αφορά τη φασματική περιοχή των 3,5 GHz. Κάτι που πρακτικά σημαίνει ότι τα πρώτα εμπορικά δίκτυα 5G θα κάνουν την εμφάνιση τους το 2021. Την ίδια χρονιά, θα έχουμε και τη  δεύτερη δημοπρασία  για το φάσμα στα 700 MHz. Σημειωτέον πως στα πλάνα της κυβέρνησης είναι η αξιοποίηση του 5G και γι’ αυτό το λόγο θα υπάρξει και  σχετική στρατηγική  στο πρώτο μισό του 2020. Επιπλέον, το νέο κανονιστικό πλαίσιο για τις κεραίες αναμένεται να διευκολύνει την ταχύτερη ανάπτυξη των δικτύων επόμενης γενιάς, κάτι που με τη σειρά του εκτιμάται πως  θα βοηθήσει στη δημιουργία ενός νέου οικοσυστήματος  που είναι πολύ πιθανό να φέρει καινούριες θέσεις εργασίας σε ολόκληρη την Ελλάδα. Και οι πόλεις που θα έχουν τις κατάλληλες υποδομές θα είναι εκείνες που θα αποκτήσουν και το προβάδισμα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/199586/ti-einai-telikos-ayto-to-5g
tech,www.cnn.gr,Αυτός είναι ο πρώτος εξπρές… 3D printer ,"11:25 Παρασκευή, 18 Οκτωβρίου 2019","Newsroom, CNN Greece","Ερευνητές στις ΗΠΑ δημιούργησαν ένα νέο μεγάλο και ταχύτατο τρισδιάστατο εκτυπωτή ( 3D printer ), ο οποίος μπορεί να «τυπώσει» ένα αντικείμενο μεγάλο όσο ένας άνθρωπος σε περίπου τρεις ώρες . Είναι, επίσης, ο πρώτος που μπορεί να τυπώσει τόσο πολύ μεγάλα όσο και πολύ μικρά αντικείμενα . Μέχρι σήμερα εκτυπωτές που μπορούν να τυπώσουν σπίτια και γέφυρες, δεν είναι σε θέση να τυπώσουν μικροαντικείμενα και το αντίστροφο. εκτυπωτής-εξπρές θα είναι εμπορικά διαθέσιμος σε ενάμιση χρόνο περίπου Οι ερευνητές του Πανεπιστημίου Northwestern του Ιλινόις, με επικεφαλής τον καθηγητή χημείας και διευθυντή του Διεθνούς Ινστιτούτου Νανοτεχνολογίας  Τσαντ Μίρκιν , που έκαναν τη σχετική δημοσίευση στο περιοδικό ""Science"", ανέφεραν ότι η νέα τεχνολογία HARP, που βελτιώνει τις δυνατότητες της σημερινής στερεολιθογραφικής τρισδιάστατης εκτύπωσης, θα βοηθήσει σημαντικά στην παραγωγή προϊόντων κατά παραγγελία από διαφόρων ειδών επιχειρήσεις (αυτοκινητοβιομηχανίες, εταιρείες κατασκευής αεροπλάνων, ρούχων, οδοντοτεχνικών προϊόντων κ.α.). Ο εκτυπωτής, που έχει ύψος περίπου  τέσσερα μέτρα , παράγει ένα αντικείμενο μήκους μισού μέτρου σε περίπου μία ώρα, ταχύτητα που θεωρείται ρεκόρ για το πεδίο της 3D εκτύπωσης. «Η τρισδιάστατη εκτύπωση είναι θεωρητικά ισχυρή, αλλά στην πράξη έχει περιορισμούς. Αν μπορούσαμε να τυπώσουμε γρήγορα χωρίς περιορισμούς σε υλικά και μεγέθη, θα φέρναμε επανάσταση στην παραγωγή. Αυτό ακριβώς φιλοδοξεί να κάνει η HARP», δήλωσε ο Μίρκιν, ο οποίος είχε εφεύρει τον μικρότερο εκτυπωτή στον κόσμο το 1999. Η HARP βασίζεται σε μια νέα μέθοδο στερεολιθογραφίας, που τυπώνει κάθετα και χρησιμοποιεί υπεριώδες φως για να διορθώσει τις όποιες ατέλειες προκύπτουν, όταν το «μελάνι» (υγρή πρώτη ύλη) μετατρέπεται σε στερεό. Ένα σοβαρό πρόβλημα στους υπάρχοντες 3D εκτυπωτές είναι ότι υπερθερμαίνονται, μερικές φορές ξεπερνώντας και τους 180 βαθμούς Κελσίου, όταν είναι γρήγοροι, με συνέπεια να δημιουργούνται κίνδυνοι τόσο για τους ίδιους τους εκτυπωτές, όσο και για τα εκτυπωμένα προϊόντα τους (παραμορφώσεις, ρωγμές κ.α.). Αν ένας εκτυπωτής είναι τόσο μεγάλος όσο και γρήγορος, τότε το πρόβλημα είναι πολύ έντονο, γι' αυτό οι περισσότερες εταιρείες κατασκευής τρισδιάστατων εκτυπωτών προτιμούν να παράγουν μικρούς εκτυπωτές. Η νέα τεχνολογία HARP έχει δώσει απάντηση και σε αυτό, βρίσκοντας ένα τρόπο να απομακρύνει αμέσως την έξτρα θερμότητα . Το Γραφείο Επιστημονικής Έρευνας της Πολεμικής Αεροπορίας και το Υπουργείο Ενέργειας των ΗΠΑ έχουν στηρίξει χρηματοδοτικά την ανάπτυξη του νέου εκτυπωτή, κάτι που δείχνει και το εύρος των πιθανών εφαρμογών του. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/194310/aytos-einai-o-protos-expres-3d-printer
tech,www.cnn.gr,Το Βατικανό εκσυγχρονίζεται με… e-κομποσκοίνι,"12:36 Σάββατο, 19 Οκτωβρίου 2019","Newsroom, CNN Greece","Ένα  άκρως πρωτότυπο gadget  αναμένεται να κυκλοφορήσει από το  Βατικανό   που θα βοηθάει τους πιστούς  να …  προσεύχονται εύκολα  και γρήγορα! Το wearable ονομάζεται « Click to Pray eRosary » και αποτελείται από 10 μαύρες χάντρες αχάτη και αιματίτη, καθώς και έναν «έξυπνο σταυρό» ο οποίος αποθηκεύει τα δεδομένα. Το «ηλεκτρονικό κομποσκοίνι»  συνδέεται με το κινητό  και μόλις ο χρήστης… κάνει τον σταυρό του, ενεργοποιείται η ειδικά σχεδιασμένη εφαρμογή. Μετά την ενεργοποίηση, ο εκάστοτε χρήστης μπορεί να επιλέξει με ποιον τρόπο θέλει να προσευχηθεί, αλλά και να ελέγχει την « πρόοδό » του.  Το Βατικανό αναφέρει πως αυτό το... ηλεκτρονικό κομποσκοίνι σχεδιάστηκε για  να υπενθυμίζει  στον κόσμο να προσεύχεται. Τέλος, η εφαρμογή διαθέτει και πληροφορίες για την υγεία του χρήστη όπως ένα κανονικό wearable. Όσοι θέλουν να προμηθευτούν το «Click to Pray eRosary» θα χρειαστεί να πληρώσουν  99 ευρώ . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/194418/to-vatikano-eksygxronizetai-me-e-komposkoini
tech,www.cnn.gr,Αλλαγές στις χρεώσεις των data στα κινητά: Τι σημαίνουν για τους καταναλωτές,"08:47 Σάββατο, 07 Δεκεμβρίου 2019",,"«Πρώτο δείγμα» χαρακτηρίζονται από παράγοντες της τηλεπικοινωνιακής αγοράς οι  προσφορές  που ανακοίνωσαν χθες, Παρασκευή 6/12, οι  εταιρείες κινητής τηλεφωνίας   αναφορικά με τις υπηρεσίες δεδομένων, ανταποκρινόμενες ουσιαστικά στην προ δύο εβδομάδων σχετική προτροπή του πρωθυπουργού  Κυριάκου Μητσοτάκη . Οι προσφορές των τριών εταιρειών χαρακτηρίζονται ως  θετικές   κινήσεις  προκειμένου να επιτευχθεί ο στόχος που δείχνει να είναι να γίνει περισσότερο ελκυστική η χρήση του mobile internet, το οποίο αποτελεί και έναν από τους δείκτες που μετρά η Ευρωπαϊκή Ένωση. Σημειώνεται πως δεν έχουμε να κάνουμε με μείωση του ποσού που πληρώνουν οι συνδρομητές συμβολαίου αλλά με  μείωση του κόστους ανά GB . Αυτό ήταν κάτι που ουσιαστικά είχε προαναγγελθεί από την πλευρά της κυβέρνησης σε διάφορες ομιλίες σε συνέδρια του τηλεπικοινωνιακού κλάδου, καθώς γίνεται κατανοητό ότι σε πρώτη φάση είναι δύσκολο να υπάρξουν μειώσεις τιμών και για τεχνικούς λόγους, μεταξύ άλλων. Οι προσφορές που ανακοινώθηκαν αφορούσαν, στη συντριπτική πλειοψηφία τους, πακέτα δεδομένων που μπορεί να αποκτήσει  ένας συνδρομητής συμβολαίου επιπλέον  του όγκου δεδομένων που περιλαμβάνεται στο πρόγραμμα τους. Επίσης, αφορούσαν προσφορές για  νέες συνδέσεις  με αποτέλεσμα όσοι έχουν ήδη συμβόλαιο με κάποια από τις τρεις εταιρείες κινητής  να μην επωφελούνται ιδιαιτέρως από τις κινήσεις αυτές. Κάτι που αναμένεται να αλλάξει, πάντως, τους επόμενους μήνες. Και αυτό γιατί έχει ήδη αρχίσει η προετοιμασία για προσφορές και «ενίσχυση» του όγκου δεδομένων στα υφιστάμενα προγράμματα αλλά κάτι τέτοιο απαιτεί αλλαγές στα συστήματα χρέωσης (billing systems) των εταιρειών, μία διαδικασία που απαιτεί χρόνο προκειμένου να υλοποιηθεί. Όπερ σημαίνει ότι περιμένουμε να δούμε και άλλες ανακοινώσεις όσον αφορά στα προγράμματα συμβολαίου. Όσον αφορά στο τι ανακοίνωσαν οι τρεις εταιρείες, γενικώς ακολούθησαν  διαφορετική τακτική  και προς το παρόν δείχνουν να απευθύνονται και προς διαφορετικές κατηγορίες συνδρομητών. H Cosmote ανακοίνωσε κατ’ αρχήν ότι διπλασιάζει τα  GB στα πακέτα Giga Max , τα οποία μπορεί κάποιος συνδρομητής συμβολαίου να προσθέσει στα GB που περιλαμβάνει το συμβόλαιο του. Αυτό έχει ως αποτέλεσμα η τιμή ανά GB στα εν λόγω πακέτα να κυμαίνεται από 0,5 έως 0,99 ευρώ. Tα νέα πακέτα Giga Max προσφέρουν 10 GB (από 5 GB) το μήνα έναντι 9,90 ευρώ, 20 GB (από 10 GB) έναντι 14,90 ευρώ και 40 GB (από 20 GB) έναντι 19,90 ευρώ. Επιπλέον, η Cosmote ανακοίνωσε μία προσφορά για τα προγράμματα κινητής Cosmote Mobile, τα οποία αφορούν νέες συνδέσεις, και σε συνδυασμό με τα νέα πακέτα δεδομένων Giga Max παρέχουν πολλαπλάσια GB σε προνομιακές τιμές. Συγκεκριμένα, στο  Cosmote Mobile S  (300 λεπτά ομιλία, 300 SMS) σε συνδυασμό με το Giga Max, φθάνει να προσφέρει 10,5 GB (από 1,5 GB) με την τιμή προσφοράς στα 34,90 ευρώ το μήνα. Η ονομαστική τιμή του ίδιου πακέτου (χωρίς το Giga Max) είναι αυτή τη στιγμή επίσης στα 34,90 ευρώ. Στο  Cosmote Mobile M  (600 λεπτά ομιλίας, 600 SMS) τα GB -σε συνδυασμό με το Giga Max- φθάνουν στα 21,5 GB (από 3 GB) με την τιμή στα 44,90 ευρώ. Η ονομαστική τιμή του ίδιου πακέτου (χωρίς το Giga Max) είναι αυτή τη στιγμή επίσης στα 44,90 ευρώ. Στο  Cosmote Mobile L  (2000 λεπτά ομιλίας, 2000 SMS) τα GB -σε συνδυασμό με το Giga Max- φθάνουν στα 25 GB (από 8 GB) με την τιμή στα 59,90 ευρώ. Η ονομαστική τιμή του ίδιου πακέτου (χωρίς το Giga Max) είναι αυτή τη στιγμή επίσης στα 64,90 ευρώ. Στο  Cosmote Mobile XL  (απεριόριστα λεπτά ομιλίας, 4000 SMS) τα GB -σε συνδυασμό με το Giga Max- φθάνουν στα 35 GB (από 20 GB) με την τιμή στα 79,90 ευρώ. Η ονομαστική τιμή του ίδιου πακέτου (χωρίς το Giga Max) είναι αυτή τη στιγμή επίσης στα 89,90 ευρώ. Από την πλευρά της, η  Vodafone  ανακοίνωσε κατ’ αρχήν νέα πακέτα, τα οποία είναι διαθέσιμα σε όλους τους πελάτες συμβολαίου για αγορά επιπλέον και ξεχωριστά των παροχών του προγράμματός τους. Συγκεκριμένα, τα νέα πακέτα προσφέρουν  40GB  για 1 μήνα προς  19,90 ευρώ,   10GB  για 1 μήνα προς  9,90 ευρώ ,  10GB  για 1 εβδομάδα προς  5,90 ευρώ  και  10GB  για 3 μέρες προς  2,90 ευρώ. Τα νέα μηνιαία πακέτα δεδομένων θα είναι διαθέσιμα από τις 1 7 Δεκεμβρίου 2019,  ενώ τα πακέτα με ισχύ μία εβδομάδα και τρεις ημέρες αντίστοιχα, θα είναι διαθέσιμα προσεχώς, όπως επισημαίνεται στη σχετική ανακοίνωση. Στην ίδια ανακοίνωση αναφέρεται ότι με τα νέα πακέτα της Vodafone, το κόστος ξεκινά από τα 30 λεπτά και φτάνει το 1 ευρώ ανά GΒ. Επιπλέον, μέσα από το My Vodafone App, η Vodafone  τριπλασιάζει τα data  στα υπάρχοντα πακέτα δεδομένων από 1GB σε 3GΒ για ένα μήνα, χωρίς να αλλάζει η τιμή τους, η οποία παραμένει σταθερή στα 5,90 ευρώ για όλους τους πελάτες συμβολαίου. Όσον αφορά στη Wind, ανακοίνωσε ότι  μειώνει το μηνιαίο πάγιο της υπηρεσίας unlimited GB  που παρέχεται στους συνδρομητές συμβολαίου με κάποιο από τα προγράμματα W. Συγκεκριμένα, το μηνιαίο πάγιο μειώνεται στα 15 ευρώ από 20 ευρώ με τη μείωση της τιμής να είναι διαθέσιμη από τις 16 Δεκεμβρίου. Σημειώνεται ότι η υπηρεσία προσφέρει τη δυνατότητα για κατανάλωση απεριόριστου όγκου δεδομένων. Απλά, υπάρχει πολιτική ορθής χρήσης και μετά την κατανάλωση 15 GB για χρήση εντός Ελλάδος, συνεχίζεται η απεριόριστη χρήση mobile Internet με μειωμένη ταχύτητα έως και 1Mbps μέχρι την επόμενη ημερομηνία τιμολόγησης. Ένα ενδιαφέρον στοιχείο είναι πως στη συζήτηση περί μείωσης του κόστους χρήσης του mobile Internet  δεν περιλαμβάνονται οι χρήστες πακέτων καρτοκινητής. Σημειωτέον πως το 70% των χρηστών κινητών στην Ελλάδα έχουν πακέτο καρτοκινητής, αν και από την άλλη πλευρά οι συνδρομητές συμβολαίου είναι εκείνοι που πληρώνουν αναλογικά τα περισσότερα. Από την άλλη πλευρά, στην καρτοκινητή υπάρχουν εδώ και αρκετά χρόνια εξαιρετικές προσφορές όσον αφορά στη χρήση δεδομένων με πακέτα data σε πολύ καλές τιμές. Μάλιστα, δεν είναι λίγοι οι καταναλωτές που έχουν προτιμήσει να έχουν  πακέτο καρτοκινητής αντί για συμβόλαιο  παρά το γεγονός ότι κάνουν υψηλή χρήση δεδομένων, επειδή εκτιμούν ότι τους συμφέρει. Το γεγονός αυτό είναι και ένας από τους λόγους που υπάρχει μία συζήτηση σχετικά με τις «πραγματικές» και τις ονομαστικές τιμές στην κινητή τηλεφωνία. Τόσο στα συμβόλαια όσο και στην καρτοκινητή, οι προσφορές είναι σημαντικές και τελικώς ο καταναλωτής πολύ σπάνια χρεώνεται με βάση τον επίσημο τιμοκατάλογο. Και αυτό, σύμφωνα με τις εταιρείες, δημιουργεί μία  διαφορετική εικόνα  αναφορικά με το πόσο τελικώς είναι ακριβή η χρήση της κινητής τηλεφωνίας στην Ελλάδα. Ένα άλλο σημείο που χρήζει επισήμανσης είναι πως στη συνάντηση που είχε την Παρασκευή ο πρωθυπουργός με τους επικεφαλής των εταιρειών κινητής δεν συζητήθηκε μόνο το θέμα των  χρεώσεων δεδομένων  αλλά έγινε μία εφ’ όλης της ύλης συζήτηση για τα θέματα που απασχολούν τον κλάδο. Όπως είναι το ζήτημα των επενδύσεων σε δίκτυα επόμενης γενιάς ( οπτικές ίνες και 5G ), η εφαρμογή του νέου νόμου για τις αδειοδοτήσεις αλλά και η ειδική φορολογία. Και οι τρεις επικεφαλής των εταιρειών κινητής τηλεφωνίας -Μιχάλης Τσαμάζ (Cosmote), Χάρης Μπρουμίδης (Vodafone Ελλάδος) και Νάσος Ζαρκαλής (Wind Ελλάς)- έχουν κατά καιρούς επισημάνει ότι αφενός η υψηλή φορολογία επηρεάζει το κόστος των υπηρεσιών κινητής τηλεφωνίας και αφετέρου η δημοπρασία για το 5G δεν θα πρέπει να κινηθεί με τη λογική της  μεγιστοποίησης  των  εσόδων  γιατί κάτι τέτοιο θα αποτελούσε ανάχωμα για τις επενδύσεις στις υποδομές. Ο υπουργός Ψηφιακής Διακυβέρνησης, Κυριάκος Πιερρακάκης έχει αναφέρει ότι η υπάρχουσα σκέψη είναι το μοντέλο της δημοπρασίας για το 5G (σ.σ. είναι προγραμματισμένη για το φθινόπωρο του 2020) να έχει ως στόχο την ενίσχυση των επενδύσεων, οπότε εδώ φαίνεται να υπάρχει κοινός τόπος μεταξύ των δύο πλευρών. Όσον αφορά το θέμα της ειδικής φορολογίας, η κατάσταση είναι αρκετά διαφορετική και θεωρείται εξαιρετικά δύσκολο να υπάρξει οποιαδήποτε κίνηση από την πλευρά της κυβέρνησης μέσα στο 2020. Και αυτό γιατί στον κρατικό προϋπολογισμό έχουν προβλεφθεί συνολικά 320 εκατ. ευρώ από τον τηλεπικοινωνιακό κλάδο. Συγκεκριμένα, 218 εκατ. ευρώ από τέλη συνδρομητών κινητής τηλεφωνίας, 76 εκατ. ευρώ από τέλη συνδρομητών σταθερής τηλεφωνίας και 26 εκατ. ευρώ από το τέλος συνδρομητικής τηλεόρασης. Ο κ. Πιερρακάκης έχει δηλώσει, σε ανύποπτο χρόνο, ότι αφενός δεν είναι αρμόδιος υπουργός αλλά ότι υπό προϋποθέσεις θα μπορούσαμε να είχαμε εξελίξεις στο συγκεκριμένο ζήτημα, το οποίο είναι ψηλά στην ατζέντα των επικεφαλής των τηλεπικοινωνιακών παρόχων. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/199830/allages-stis-xreoseis-ton-data-sta-kinita-ti-simainoyn-gia-toys-katanalotes
tech,www.cnn.gr,Την 1η Νοεμβρίου διαθέσιμο στην Ελλάδα το Apple TV+,"14:06 Πέμπτη, 17 Οκτωβρίου 2019",,"Στο πρώτο «κύμα» των χωρών όπου θα είναι διαθέσιμο το  Apple TV+ , η νέα συνδρομητική υπηρεσία streaming video περιεχομένου του αμερικανικού κολοσσού, θα περιλαμβάνεται, σύμφωνα με διασταυρωμένες πληροφορίες, η Ελλάδα.Κάτι που σημαίνει ότι  η υπηρεσία θα είναι διαθέσιμη στη χώρα μας από την 1  Νοεμβρίου. Η Apple είχε ανακοινώσει ότι το πρώτο κύμα θα περιλαμβάνει 100 χώρες, ενώ  το κόστος της υπηρεσίας αναμένεται να είναι 4,99 ευρώ το μήνα.  Σημειωτέον πως όσοι απέκτησαν μία συσκευή της Apple μετά τις 10 Σεπτεμβρίου έχουν ένα χρόνο δωρεάν πρόσβαση στο Apple TV+. Το αρχικά διαθέσιμο περιεχόμενο δεν είναι ιδιαίτερα μεγάλο αλλά περιλαμβάνει ορισμένες αρκετά  ενδιαφέρουσες νέες τηλεοπτικές σειρές,  όπως είναι το The Morning Show με τις Ριζ Ουίδερσπουν και Τζένιφερ Άνιστον, το See με τον Τζέισον Μαμόα, το Dickinson για την ζωή της Έμιλυ Ντίκινσον, το For All Mankind, μία σειρά που εξετάζει τι θα είχε συμβεί αν οι Σοβιετικοί είχαν πατήσει πρώτοι στη Σελήνη, το Amazing Stories του Στίβεν Σπίλμπεργκ κ.ά. Υπενθυμίζεται ότι η Apple έχει δηλώσει ότι σκοπεύει να επενδύσει άμεσα περί το 1 δισ. δολάρια για την παραγωγή πρωτότυπου περιεχομένου. Οι σειρές εκτιμάται πως θα είναι διαθέσιμες και με ελληνικούς υπότιτλους. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/194199/tin-1i-noemvrioy-diathesimo-stin-ellada-to-apple-tv
tech,www.cnn.gr,Η Ευρώπη ετοιμάζει βέτο για το ψηφιακό κρυπτονόμισμα του Facebook,"18:37 Σάββατο, 19 Οκτωβρίου 2019","Newsroom, CNN Greece","Η  Γαλλία , η  Ιταλία  και η  Γερμανία  ετοιμάζουν από κοινού  σειρά μέτρων   για να απαγορευτεί στην Ευρώπη το μελλοντικό κρυπτονόμισμα του  Facebook,   ανακοίνωσε χθες, Παρασκευή, ο υπουργός Οικονομικών της Γαλλίας, Μπρουνό Λεμέρ ,  παραθέτοντας τις  πολυάριθμες απειλές που θέτει το Libra στις χώρες. «Θα λάβουμε εντός των προσεχών εβδομάδων, ειδικά με τον Όλαφ Σολτς και τον Ρομπέρτο Γκουαλτιέρι, τους ομολόγους μου της Γερμανίας και της Ιταλίας, σειρά πρωτοβουλιών για να επισημάνουμε με σαφήνεια ότι το Libra  δεν είναι ευπρόσδεκτο στην Ευρώπη, γιατί διακυβεύεται η κυριαρχία μας» , δήλωσε σε συνέντευξη Τύπου στο περιθώριο των συναντήσεων του Διεθνούς Νομισματικού Ταμείου και της Παγκόσμιας Τράπεζας στην Ουάσινγκτον. «Δεν θα δεχτούμε μια ιδιωτική πολυεθνική εταιρεία να έχει (...) την ίδια νομισματική δύναμη με τα κυρίαρχα κράτη που υπόκεινται σε δημοκρατικό έλεγχο, καθώς η μεγάλη διαφορά μεταξύ του Facebook και των κρατών είναι ότι εμείς υποκείμεθα στον δημοκρατικό έλεγχο, δηλαδή ελεγχόμαστε από τους πολίτες», πρόσθεσε. Η  G7,  η Ομάδα των Επτά ισχυρότερων βιομηχανικά χωρών (Γερμανία, Καναδάς, ΗΠΑ, Γαλλία, Βρετανία, Ιταλία και Ιαπωνία) που συνεδρίασε στην Ουάσινγκτον την Πέμπτη, συμφώνησε ήδη ότι η  προϋπόθεση  για την κυκλοφορία κρυπτονομισμάτων σταθερής αξίας, όπως το Libra, είναι η  θέσπιση ενός νομικού πλαισίου. Από την πλευρά τους, οι υπουργοί Οικονομικών της G20, της Ομάδας των 20 πιο ανεπτυγμένων και αναπτυσσόμενων οικονομιών του πλανήτη, υποστήριξαν την Παρασκευή ότι πρέπει να γίνει « αξιολόγηση» των κινδύνων  που θέτουν τα σταθερά ψηφιακά νομίσματα. Επικαλούμενη κυρίως το ξέπλυμα χρήματος, την παράνομη χρηματοδότηση και την αποδυνάμωση της προστασίας καταναλωτών και επενδυτών, η ιαπωνική προεδρία της G20 ζήτησε επίσης από το ΔΝΤ να εξετάσει τις  μακροοικονομικές επιπτώσεις «περιλαμβάνοντας τoν σκεπτικισμό και τα ζητήματα για τη νομισματική κυριαρχία των κρατών μελών λαμβάνοντας υπόψη τα χαρακτηριστικά των χωρών». Όμως, οι Ευρωπαίοι δείχνουν να θέλουν να προχωρήσουν πιο πέρα, απαγορεύοντας απλά το νόμισμα του Facebook. Ο Όλαφ Σολτς ακολούθησε το παράδειγμα με του Γάλλου ομολόγου του: «Είμαι αντίθετος στο να επιτραπεί εισαγωγή ενός τέτοιου παγκόσμιου νομίσματος, καθώς αυτό είναι καθήκον των δημοκρατικών κρατών». Ο Σολτς αναγνωρίζει επίσης την «ανάγκη μεταρρύθμισης του τραπεζικού τομέα και των χρηματοπιστωτικών υπηρεσιών  προκειμένου να καταστούν οι διασυνοριακές διεθνείς πληρωμές απλούστερες, ταχύτερες και φθηνότερες, αλλά ταυτόχρονα είναι απαραίτητη η προάσπιση της αυτονομίας των δημοκρατικών κρατών», τόνισε. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/194454/h-eyropi-etoimazei-veto-gia-to-psifiako-kryptonomisma-toy-facebook
tech,www.cnn.gr,«Έπεσαν» Facebook και Instagram,"14:44 Πέμπτη, 17 Οκτωβρίου 2019","Newsroom, CNN Greece","Εκτός λειτουργίας είναι το  Facebook  και  Instagram   εδώ και λίγη ώρα προκαλώντας... χάος! Οι χρήστες της ιστοσελίδας κοινωνικής δικτύωσης δεν μπορούν να μπουν στο προφίλ τους, αλλά ούτε αναρτήσουν οτιδήποτε λόγω συντήρησης. Παρόμοια προβλήματα εμφανίζει και το Instagram, καθώς ούτε τα stories δημοσιεύονται αλλά ούτε και τα post. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/194207/epesan-facebook-kai-instagram
tech,www.cnn.gr,Eπίθεση κατασκοπείας στο WhatsApp: Τι απαντά το Facebook,"18:53 Τρίτη, 14 Μαίου 2019","Newsroom, CNN Greece","Η  WhatsApp   της  Facebook   ανακοίνωσε σήμερα πως υπάρχουν ενδείξεις ότι  η   παραβίαση της ασφάλειας  της  εφαρμογής μηνυμάτων   της προέρχεται από μια ιδιωτική εταιρεία παρακολούθησης και ότι ανέφερε το επεισόδιο στο αμερικανικό υπουργείο Δικαιοσύνης. Η  WhatsApp , ένα από τα πιο δημοφιλή εργαλεία μηνυμάτων, χρησιμοποιείται κάθε μήνα από 1,5 δισεκατομμύριο ανθρώπους και προβάλλει το υψηλό επίπεδο ασφάλειας και ιδιωτικότητας που προσφέρει, καθώς  τα μηνύματα στην πλατφόρμα της κρυπτογραφούνται  ώστε η WhatsApp και τρίτα μέρη να μην μπορούν να τα διαβάσουν ούτε να τα ακούσουν. Εκπρόσωπος της WhatsApp δήλωσε πως η επίθεση ήταν περίπλοκη και είχε τα σημάδια μιας  «ιδιωτικής εταιρείας που εργάζεται με κυβερνήσεις για επιχειρήσεις παρακολούθησης» . «Η WhatsApp ενθαρρύνει τον κόσμο να αναβαθμίσει την τελευταία εκδοχή της εφαρμογής μας, καθώς και να κρατάει ενημερωμένα τα λειτουργικά συστήματα των κινητών τηλεφώνων, ώστε να προστατεύεται από εν δυνάμει στοχευμένη εκμετάλλευση με στόχο  πληροφορίες αποθηκευμένες σε φορητές συσκευές », δήλωσε εκπρόσωπος. «Εργαζόμαστε διαρκώς μαζί με εταίρους μας για να παράσχουμε τις τελευταίες εξελίξεις στην ασφάλεια για να βοηθήσουμε στην προστασία των  χρηστών  μας», δήλωσε. Η WhatsApp δεν επεκτάθηκε περισσότερο. Η WhatsApp ενημέρωσε την κεντρική ρυθμιστική αρχή στην  Ευρωπαϊκή Ένωση , την  Επιτροπή Προστασίας Δεδομένων (DPC)  που βρίσκεται στην Ιρλανδία, ότι η ασφάλεια της πλατφόρμας της είναι «σοβαρά ευάλωτη». «Η DPC αντιλαμβάνεται ότι το γεγονός αυτό μπορεί να έδωσε τη δυνατότητα σε κακόβουλο δράστη να εγκαταστήσει μη εγκεκριμένο λογισμικό και να αποκτήσει πρόσβαση σε  προσωπικά δεδομένα   σε συσκευές που έχουν εγκατεστημένη τη WhatsApp», αναφέρεται σε δήλωση της ρυθμιστικής αρχής.  5 Photos: 5 Photos: 5 Photos: 5 Photos: 5 Photos: «Η WhatsApp εξακολουθεί να ερευνά  αν επηρεάσθηκε οποιοδήποτε δεδομένο χρήστη της WhatsApp στην ΕΕ  ως αποτέλεσμα αυτού του επεισοδίου», ανέφερε η DPC προσθέτοντας πως η WhatsApp την ενημέρωσε για το επεισόδιο αργά χθες, Δευτέρα, το βράδυ. Ειδικοί στην  κυβερνοασφάλεια   λένε πως η μεγάλη πλειονότητα των χρηστών είναι απίθανο να έχει πληγεί. Νωρίτερα οι Financial Times είχαν αναφέρει πως ένα ευάλωτο χαρακτηριστικό της WhatsApp επέτρεπε σε δράστες να τοποθετούν  λογισμικά κατασκοπείας  σε τηλέφωνα τηλεφωνώντας στους στόχους τους με χρήση της λειτουργίας τηλεφώνου της εφαρμογής. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/176619/epithesi-kataskopeias-sto-whatsapp-ti-apanta-to-facebook
tech,www.cnn.gr,Εσείς θα τολμούσατε; Αυτή είναι η πιο ανατριχιαστική θήκη κινητού,"12:48 Πέμπτη, 24 Οκτωβρίου 2019","Newsroom, CNN Greece","Οι δερμάτινες και πλαστικές θήκες κινητών τηλεφώνων  είναι πλέον παρελθόν : τώρα ήρθαν  προστατευτικά καλύμματα  που μοιάζουν με…  ανθρώπινο δέρμα . Μάλιστα, οι εν λόγω θήκες θα  μπορούν να  « νιώσουν »  το άγγιγμα , το τσίμπημα, το γαργάλημα ή το τέντωμα του «δέρματος». Ο Marc Teyssier της γαλλικής εταιρείας Telecom Paris και οι συνάδελφοί του δημιούργησαν  τεχνητό δέρμα  για κινητά τηλέφωνα κι όχι μόνο. «Ήθελα να τσιμπήσω το κινητό μου», δηλώνει ο Teyssier στο  newscientist.com , προσπαθώντας να εξηγήσει γιατί σχεδίασε αυτή την… ιδιαίτερη θήκη. Επιπλέον, το «δέρμα»  αντιδρά σε διάφορες χειρονομίες  που μιμούνται την ανθρώπινη συναισθηματική επικοινωνία. Συγκεκριμένα, είναι προγραμματισμένο για να συνδέει διαφορετικές χειρονομίες με συγκεκριμένα ανθρώπινα συναισθήματα. Για παράδειγμα, η απότομη και σκληρή πίεση στο δέρμα «μεταφράζεται» ως θυμός, ενώ η συνεχής επαφής και η χαλάρωση ως παρηγοριά.  Η ομάδα του Marc Teyssier ανέπτυξε  δύο είδη : ένα με ανατριχιαστικά ρεαλιστική υφή και ένα που έχει πιο ομοιόμορφη επιφάνεια. Το τεχνητό δέρμα αποτελείται από τρία στρώματα: δύο στρώσεις σιλικόνης κι ανάμεσά τους ένα χάλκινο ελαστικό σύρμα. «Το δύσκολο ήταν πως έπρεπε να αναπτυχθεί κάτι που να μπορεί να τεντωθεί αλλά και να ανιχνεύσει το άγγιγμα» δηλώνει, μεταξύ άλλων, ο Teyssier. Η ομάδα δημιούργησε μία  θήκη τηλεφώνου , ένα  touch pad  και ένα « έξυπνο »  ρολόι  για να παρουσιάσει πώς λειτουργεί το τεχνητό δέρμα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/194992/eseis-tha-tolmoysate-ayti-einai-i-pio-anatrixiastiki-thiki-gia-to-kinito-sas
tech,www.cnn.gr,Τι είναι το Fortnite και γιατί προκαλεί ντελίριο σε εκατοντάδες εκατομμύρια χρήστες ,"08:52 Κυριακή, 20 Οκτωβρίου 2019",,"Σε ορισμένες περιπτώσεις, οι αριθμοί λένε την αλήθεια και δείχνουν μία πραγματικότητα που είναι εντελώς διαφορετική από αυτή που έχει ως εικόνα το ευρύ κοινό. Και ένα από τα πιο χαρακτηριστικά παραδείγματα είναι το  Fortnite , ένα video game το οποίο έχει δείξει ότι η αγορά των gaming είναι πολύ μεγαλύτερη από όσο εκτιμούμε. Το Fortnite έγινε θέμα σε όλα τα ειδησεογραφικά sites του κόσμου την περασμένη εβδομάδα όταν ξαφνικά στις 13 Οκτωβρίου η πιο πρόσφατη «σεζόν» έληξε με τέτοιο τρόπο ώστε κάποιοι ανησύχησαν ότι  το πιο δημοφιλές online παιχνίδι των τελευταίων ετών σταματά . Πολλοί αναρωτήθηκαν γιατί τόση δημοσιότητα, αν όμως αναλογιστεί κανείς ότι ο αριθμός των λογαριασμών στο Fortnite φθάνει στα  250 εκατομμύρια (!)  και τα μηνιαία έσοδα της Epic Games, της δημιουργού εταιρείας, ξεπερνούν τα  300 εκατ. δολάρια  καταλαβαίνει κανείς ότι τα μεγέθη είναι τεράστια. Και το ενδιαφέρον είναι τεράστιο. Ευτυχώς, για τα εκατομμύρια φανατικών του Fortnite, το παιχνίδι έκανε νέο ξεκίνημα την περασμένη Τρίτη (15 Οκτωβρίου) προκαλώντας τεράστιο ενθουσιασμό σε μία ιδιαίτερα διευρυμένη βάση φανατικών χρηστών που δεν περιλαμβάνει -όπως πολλοί νομίζουν- μόνο έφηβους αλλά καλύπτει και μεγαλύτερες ηλικίες με παίκτες που έχουν μπει ακόμη και στην τέταρτη δεκαετία της ζωής τους. Αν σκεφτεί κανείς ότι οι χρήστες του Fortnite είναι διπλάσιοι σε σχέση με τους συνδρομητές του Netflix, καταλαβαίνει κανείς τη σημασία που έχει το συγκεκριμένο παιχνίδι. Το Fortnite είναι ένα online παιχνίδι που δημιούργησε η Epic Games, ένας από τους μεγαλύτερους δημιουργούς video games παγκοσμίως. Το γεγονός ότι η κεφαλοποίηση της Epic Games, στην οποία περίπου το 40% ανήκει στον κινεζικό κολοσσό στο χώρο της ψυχαγωγίας Tencent, εκτιμάται σε 15 δισ. δολάρια αποτελεί μία σαφή ένδειξη ότι το gaming είναι ένας κλάδος πολύ πιο σημαντικός από όσο νομίζουν πολλοί. Το Fortnite έκανε την εμφάνιση του το 2017 και η πιο δημοφιλής έκδοση του είναι το Fortnite Battle Royale. Είναι διαθέσιμο σχεδόν σε όλες τις πλατφόρμες (Windows, macOS, Playstation 4, Xbox One, Nintendo Switch, Android και iOS) κάτι που σημαίνει ότι οι χρήστες μπορούν να παίζουν από οποιαδήποτε συσκευή και από οπουδήποτε και αν βρίσκονται. Το παιχνίδι είναι online, όπερ σημαίνει ότι  χρειάζεσαι απαραίτητα πρόσβαση στο Διαδίκτυο , και μπορείς να εγγραφείς και να παίξεις δωρεάν. Όμως, αν θες να είσαι ανταγωνιστικός, καλό θα είναι να κάνεις αγορές εξοπλισμού και από εκεί είναι που η Epic Games έχει έσοδα. Μία εκτίμηση που υπάρχει αναφέρει ότι κατά μέσο όρο η δαπάνη ξεπερνά τα 80 δολάρια ανά χρήστη! Πανικός στον κόσμο του gaming: Έπεσε «μαύρο» στο Fortnite Στο Fortnite Battle Royale, κάθε παιχνίδι ξεκινά με 100 παίκτες να «πέφτουν» με αλεξίπτωτο σε ένα νησί και να μάχονται μεταξύ τους. Μπορούν να παίξουν μόνοι τους ή σε ομάδες έως τρία άτομα. Μία διαφορά σε σχέση με άλλα παιχνίδια είναι ότι οι παίκτες καλούνται να  χτίσουν διάφορα πράγματα αλλά και να εντοπίσουν αντικείμενα , οπότε το παιχνίδι γίνεται αρκετά πιο δημιουργικό και ενδιαφέρον. Όπως και πιο δύσκολο, αλλά αυτός είναι και ένας από τους βασικούς λόγους της τεράστιας δημοτικότητας που έχει αποκτήσει. Σε σημείο που υπάρχουν άνθρωποι που αρέσκονται να παρακολουθούν άλλους παίκτες να παίζουν στο Fortnite μέσα από πλατφόρμες όπως είναι το Twitch. Σε τακτά χρονικά διαστήματα η Epic Games αναβάθμιζε το παιχνίδι προσφέροντας νέους χάρτες, καινούρια αντικείμενα και χαρακτηριστικά. Κάθε «κύκλος» αποκαλείται season, κάτι αντίστοιχο με τις τηλεοπτικές σειρές, και συνήθως διαρκούσε 2-3 μήνες. Τους τελευταίους μήνες, υπήρχε η αίσθηση ότι η Epic Games ετοίμαζε μία μεγάλη αναβάθμιση και αυτή η αίσθηση επιβεβαιώθηκε την περασμένη Κυριακή όταν ήρθε το «τέλος» της season 10. Το τέλος ήταν άκρως εντυπωσιακό καθώς ξαφνικά γύρω στα μεσάνυχτα ώρα Ελλάδος πάνω από το ψηφιακό «νησί» όπου παιζόταν το Battle Royale εμφανίστηκε μία «μαύρη τρύπα» μέσα στην οποία «εξαφανίστηκε» το «νησί». Τα video με τους χρήστες να ουρλιάζουν έκαναν τον γύρο του Διαδικτύου καθώς  υπήρξε ο φόβος ότι το παιχνίδι τελείωσε . Η Epic Games, μάλιστα, έσπευσε να αφήσει τους λογαριασμούς του Fortnite στα μέσα κοινωνικής δικτύωσης χωρίς περιεχόμενο, ενώ δεν προέβη σε καμία επίσημη ανακοίνωση, προκαλώντας ακόμη μεγαλύτερη αναστάτωση. Το μάρκετινγκ τρικ της Epic Games ήταν εντυπωσιακό  καθώς ξαφνικά το Fortnite επανήλθε στο προσκήνιο, δημιουργώντας νέο ενδιαφέρον για το παιχνίδι. Σε μία αγορά όπου είναι δύσκολο για ένα video game να κρατήσει ζωντανό το ενδιαφέρον για πάνω από 2-3 χρόνια, η κίνηση αυτή είναι πιθανό να αποδειχθεί κλειδί για την προσέλκυση νέων παικτών. Τελικά, στα μέσα της περασμένης εβδομάδας η αναμονή έληξε με την Epic Games να παρουσιάζει το Chapter 2, Season 1 του Fortnite Battle Royale. Πρόκειται για μία πολύ μεγάλη αναβάθμιση για το παιχνίδι και δεν είναι τυχαίο ότι αποκαλείται «Κεφάλαιο 2». Η αναβάθμιση περιλαμβάνει αρκετά νέα χαρακτηριστικά και δυνατότητα αλλά επιπλέον φαίνεται πως ως στόχο και να μειώσει την απόσταση που είχε υπάρξει μεταξύ των «έμπειρων» και των νέων παικτών, δημιουργώντας έτσι νέο ενδιαφέρον για το Fortnite. Και προσελκύοντας πιθανότατα και μία νέα γενιά παικτών που δεν είχαν ασχοληθεί τώρα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/194419/ti-einai-to-fortnite-kai-giati-prokalei-ntelirio-se-ekatontades-ekatommyria-xristes
tech,www.cnn.gr,Facebook: Ρωσικοί λογαριασμοί στο Instagram στόχευαν Αμερικανούς ψηφοφόρους ενόψει των εκλογών,"22:59 Δευτέρα, 21 Οκτωβρίου 2019","Newsroom, CNN Greece","Ένα δίκτυο λογαριασμών στο  Instagram   που λειτουργούσε από τη  Ρωσία , είχε βάλει στο  στόχαστρο Αμερικανούς πολίτες , διοχετεύοντάς τους  διχαστικά μηνύματα  ενόψει των  προεδρικών εκλογών του 2020.  Οι χρήστες των λογαριασμών αυτών εμφανίζονταν ως  κάτοικοι διαφόρων Πολιτειών,  όπως της Βιρτζίνια ή της Φλόριντας, όπως ανακοίνωσε το Facebook. Η εταιρεία γνωστοποίησε ότι  ακύρωσε τους λογαριασμούς αυτούς , καθώς και τρία άλλα δίκτυα που λειτουργούσαν από το Ιράν. Το ρωσικό δίκτυο «παρουσίαζε κάποιες σχέσεις» με το  Internet Research Agency (IRA)  της Ρωσίας, έναν οργανισμό που σύμφωνα με την Ουάσινγκτον χρησιμοποιήθηκε από τη Μόσχα για να αναμιχθεί στις εκλογές του 2016. «Βλέπουμε αυτήν την επιχείρηση να στοχεύει κυρίως την αμερικανική δημόσια συζήτηση και να  ασχολείται με πολιτικά ζητήματα που μερικές φορές είναι διχαστικά»,  είπε ο Ναθάνιελ Γκλέιτσερ, ο επικεφαλής της πολιτικής κυβερνοασφάλειας του Facebook. Πρόσθεσε όμως ότι «δεν μπορεί να πει ποιος ακριβώς ήταν ο στόχος» του δικτύου. Αμερικανοί αξιωματούχοι των υπηρεσιών ασφαλείας προειδοποιούν ότι  η Ρωσία, το Ιράν και άλλες χώρες μπορεί να επιχειρήσουν να αναμιχθούν στις προεδρικές εκλογές του 2020  και δηλώνουν ότι είναι σε συναγερμό για οποιαδήποτε ένδειξη εκστρατείας ξένης επιρροής στους ιστοτόπους κοινωνικής δικτύωσης. Η Μόσχα και η Τεχεράνη αρνούνται κατηγορηματικά κάθε ανάμιξή τους. Σύμφωνα με τον Γκέιτσερ, το δίκτυο που αποδίδεται στον IRA χρησιμοποιούσε 50 λογαριασμούς στο Instagram και έναν στο Facebook και είχε  συγκεντρώσει 246.000 ακολούθους.  Από αυτούς, το  60% βρίσκονταν στις ΗΠΑ.  Οι παλαιότεροι λογαριασμοί είχαν ανοιχθεί φέτος τον Ιανουάριο και η όλη επιχείρηση φαίνεται πως προς το παρόν ήταν «σχετικά ανώριμη». Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/194697/facebook-rosikoi-logariasmoi-sto-instagram-stoxeyan-amerikanoys-psifoforoys-enopsei-ton-eklogon
tech,www.cnn.gr,Google Maps: Έρχονται μεγάλες αλλαγές - Δείτε τις νέες επιλογές σας,"13:43 Τρίτη, 22 Οκτωβρίου 2019","Newsroom, CNN Greece","Το  Google Maps  ετοιμάζει μερικές  νέες προσθήκες  στην εφαρμογή του, οι οποίες θα βοηθούν τους οδηγούς να αναφέρουν περιστατικά όπως  τροχαία ατυχήματα  ή κάποιο σημείο του δρόμου όπου  η ταχύτητα παρακολουθείται . Όλες οι αναφορές των χρηστών θα γίνονται σε  πραγματικό χρόνο . Έως τώρα, μερικοί κάτοχοι κινητών με λογισμικό  Android μπορούσαν ήδη να αναφέρουν ατυχήματα, δρόμους που παρακολουθείται η ταχύτητα και σημεία με κυκλοφοριακή κίνηση, χρησιμοποιώντας μόνο την εφαρμογή του Google Maps. Ωστόσο, οι κάτοχοι  iPhone   δεν είχαν αυτή τη δυνατότητα. Ωστόσο, μία αναβάθμιση παγκοσμίως -η οποία  ξεκίνησε να εφαρμόζεται  σταδιακά από την περασμένη εβδομάδα- έρχεται να το αλλάξει αυτό. Επίσης, η  Google   θα προσθέσει τη δυνατότητα αναφοράς  εργασιών  στους δρόμους,  κλειστών λωρίδων  κυκλοφορίας,  ακινητοποιημένων οχημάτων  και  πεταμένων αντικειμένων  στον δρόμο, τα οποία θα μπορούσαν να δημιουργήσουν πρόβλημα. Google Maps will now allow drivers to report hazards, slowdowns and speed traps By Allen Kim, CNNi  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/194749/google-maps-erxontai-megales-anavathmiseis-deite-ti-tha-mporeite-na-kanete
tech,www.cnn.gr,Σε ποιες περιπτώσεις τα κανάλια δεν θα πάνε σε high definition το 2022,"16:31 Παρασκευή, 25 Οκτωβρίου 2019",,"Σε νομοθετική ρύθμιση με στόχο να επιλύσει και τις τελευταίες ασάφειες σχετικά με την ολοκλήρωση του αποκαλούμενου  ψηφιακού μερίσματος  και της  «απελευθέρωσης» συχνοτήτων  από την πλευρά των  τηλεοπτικών παρόχων   προκειμένου να αξιοποιηθούν από τις  εταιρείες κινητής τηλεφωνίας , προχώρησε η κυβέρνηση. Το ζήτημα έχει προκύψει από την πλήρη μετάβαση των τηλεοπτικών καναλιών στην υψηλή ευκρίνεια  (high definition) που είναι προγραμματισμένη για την 1  Ιανουαρίου 2022  και αφού νωρίτερα μέσα στο 2021 οι τηλεοπτικοί πάροχοι (ΕΡΤ και Digea) θα είχαν «μετακινηθεί» από την περιοχή των 700 MHz, απελευθερώνοντας συχνότητες που θα αποδοθούν στους παρόχους κινητής τηλεφωνίας -μέσω διαγωνισμού- που θα τις χρησιμοποιήσουν για την ανάπτυξη δικτύων 5G. Όμως, αυτή η μετάβαση στην υψηλή ευκρίνεια να μην είναι τεχνικά εφικτή σε ορισμένες -περιορισμένες σε αριθμό- περιοχές της χώρας. Για αυτές τις περιοχές, η ρύθμιση που κατατέθηκε μαζί με το αναπτυξιακό πολυνομοσχέδιο προβλέπει ότι τα κανάλια θα μπορούν να συνεχίσουν να  εκπέμπουν σε τυπική ευκρίνεια (SD). Σύμφωνα με παράγοντες της αγοράς,  η έτερη επιλογή θα ήταν η μετάβαση των τηλεοπτικών παρόχων στην τεχνολογία DVB-T2  που προσφέρει μεγαλύτερη συμπίεση αλλά μία τέτοια κίνηση θα είχε πολλαπλές αρνητικές επιπτώσεις. Για παράδειγμα, πολλοί καταναλωτές θα έπρεπε να προμηθευτούν νέους τηλεοπτικούς δέκτες ή αποκωδικοποιητές προκειμένου να συνεχίσουν να βλέπουν τα ελεύθερης μετάδοσης τηλεοπτικά κανάλια, ενώ επιπλέον,  ΕΡΤ και Digea θα καλούνταν να επενδύσουν σημαντικά ποσά  για τη δημιουργία ουσιαστικά νέων δικτύων μετάδοσης που θα παρέμεναν ανενεργά δεδομένου και του σχετικά μικρού αριθμού των πανελλαδικής εμβέλειας τηλεοπτικών σταθμών. Από την άλλη πλευρά, η απόδοση από τα τηλεοπτικά δίκτυα μετάδοσης του φάσματος στα 700 MHz θεωρείται κρίσιμης σημασίας για την ανάπτυξη των δικτύων  5G σε μεσοπρόθεσμο επίπεδο , δεδομένου ότι αυτή η φασματική περιοχή θα δώσει τη δυνατότητα για καλύτερη κάλυψη μη αστικών περιοχών. Σύμφωνα με την σχετική ανακοίνωση που εξεδόθη, ο διαγωνισμός για  την εκχώρηση του φάσματος στα 700 MHz θα πραγματοποιηθεί εντός του 2021,  σε συνέχεια αντίστοιχης διαδικασίας που θα πραγματοποιηθεί στα τέλη του 2020 για τις συχνότητες των 3,5 GHz. Ενόψει αυτής της διαδικασίας και προκειμένου οι πολίτες να μη βρεθούν στη δυσάρεστη θέση να προμηθευτούν νέους αποκωδικοποιητές ή νέους τηλεοπτικούς δέκτες, η τροπολογία  προβλέπει πως οι τηλεοπτικοί σταθμοί θα μπορούν να συνεχίζουν να εκπέμπουν σε τυπική ευκρίνεια (standard definition)  μετά και την 1η Ιανουαρίου 2022, μόνο εφόσον -σε ελάχιστες περιοχές- δεν υπάρχει τεχνικά εκτός τρόπος για μετάδοση σήματος σε υψηλή ευκρίνεια. Διαβάστε επίσης Έρευνα: Μεγαλύτερος κίνδυνος για εμφάνιση συμπτωμάτων αυτισμού σε μωρά που κάθονται μπροστά σε οθόνη Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/195161/se-poies-periptoseis-ta-kanalia-den-tha-pane-se-high-definition-to-2022
tech,www.cnn.gr,Twitter: Το... πραγματικό dark mode είναι πλέον διαθέσιμο και στα Android,"15:27 Τετάρτη, 23 Οκτωβρίου 2019","Newsroom, CNN Greece","Το  Twitter   ήταν από τους πρώτους που έφεραν την  επιλογή σκοτεινής λειτουργίας  ( dark mode ) στην εφαρμογή τους, από το 2016, για  συσκευές Android . Ωστόσο, είχε απλά αντικαταστήσει το λευκό φόντο με μία πιο  σκούρα μπλε απόχρωση . Δηλαδή, δεν ήταν σαν το καθιερωμένο «dark mode» που ξέρουμε σήμερα και πολλοί χρήστες το είχαν επισημάνει, «απαιτώντας» αναβάθμιση. Έτσι, η εταιρεία δημιούργησε μία  πραγματικά  « σκοτεινή λειτουργία », η οποία είναι διαθέσιμη από σήμερα για τους κατόχους συσκευών με λογισμικό Android. Φέρει την ονομασία « Lights Out»  και είναι το ίδιο με αυτό που εδώ και λίγες μέρες, έχει γίνει διαθέσιμο για τους κατόχους  iPhone . Μόλις ενημερώσετε την εφαρμογή σας, στις ρυθμίσεις « Εμφάνιση και   ήχος » θα εμφανιστεί η επιλογή « Σκοτεινή λειτουργία ».  Welcome to the dark side, Android users. You can now go lights out on Twitter.  pic.twitter.com/RpvstZvdnr October 22, 2019 Μάλιστα, εκτός του να την ενεργοποιήσετε για μόνιμα, μπορείτε να επιλέξετε  να ενεργοποιείται αυτομάτως με τη δύση του Ηλίου . Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/194901/twitter-to-pragmatiko-dark-mode-einai-pleon-diathesimo-kai-sta-android
tech,www.cnn.gr,Google: Ο νέος υπολογιστής της κάνει το ακατόρθωτο σε 200 δευτερόλεπτα,"11:15 Παρασκευή, 25 Οκτωβρίου 2019",,"Ο διαδικτυακός «κολοσσός» της  Google  ισχυρίζεται ότι σχεδίασε ένα  νέο υπολογιστικό σύστημα , το οποίο χρειάζεται  μόλις 200 δευτερόλεπτα, για να επιλύσει ένα πρόβλημα  που ο γρηγορότερος υπερυπολογιστής θα χρειαζόταν τουλάχιστον 10.000 χρόνια για να δώσει ένα σωστό αποτέλεσμα. Η ταχύτητα που επιτυγχάνει ο συγκεκριμένος  κβαντικός υπολογιστής  συνιστά μια σπουδαία ανακάλυψη, που ονομάζεται « υπεροχή της κβαντικής τεχνολογίας », σύμφωνα με ανάρτηση που δημοσιεύτηκε στο ιστολόγιο της  Google , η οποία συνοδευόταν και από  ένα άρθρο στο επιστημονικό περιοδικό «Nature» . Τα αποτελέσματα που ανακοινώθηκαν την Τετάρτη, σηματοδοτούν την άνοδο των κβαντικών υπολογιστών, οι οποίοι έχουν τη δυνατότητα αποθήκευσης και επεξεργασίας πολύ περισσότερων πληροφοριών, σε σύγκριση με τα κλασικά «ξαδέλφια» τους. Ο λόγος έχει να κάνει με τις πανίσχυρες δυνάμεις που υπάρχουν στον τομέα της Φυσικής, που είναι γνωστός και ως  κβαντομηχανική . Υπάρχει, ωστόσο, μια σημαντική διαφορά: Οι κανονικοί υπολογιστές χρησιμοποιούν δεδομένα που υπάρχουν σε μία και μόνη κατάσταση:  Το μηδέν (0) και το ένα (1), τα δύο ψηφία του δυαδικού συστήματος . Αντίθετα, οι κβαντικοί υπολογιστές χρησιμοποιούν  κβαντικά bits ή qubits , τα οποία μπορούν ταυτόχρονα να είναι οποιοσδήποτε συνδυασμός του μηδενός και του ένα. Αυτή η διαφορά συνεπάγεται πιο μεγάλες ταχύτητες επεξεργασίας. Επόμενος στόχος της  Google  είναι η κατασκευή ενός « κβαντικού υπολογιστή που θα δείχνει ανοχή στα σφάλματα » και μάλιστα, σύμφωνα με την εταιρεία, ο στόχος αυτός επείγει. Οι μηχανικοί της Google ήδη επεξεργάζονται εφαρμογές, με σκοπό την παραγωγή  πανάλαφρων μπαταριών για αυτοκίνητα και αεροσκάφη , καθώς επίσης και  νέα φάρμακα . «Προκειμένου να πετύχουμε τις απαραίτητες υπολογιστικές ικανότητες θα απαιτηθούν ακόμη πολλά χρόνια σκληρής μηχανικής αλλά και επιστημονικής εργασίας. Ωστόσο, βλέπουμε πλέον ξεκάθαρα το μονοπάτι και ανυπομονούμε να προχωρήσουμε», αναφερόταν – μεταξύ άλλων – στην ανάρτηση της Google.  Την ίδια στιγμή, πάντως, το πείραμα ταχύτητας που διεξήγαγε η Google έχει γίνει αντικείμενο κριτικής από ορισμένους ειδικούς, αλλά και ανταγωνίστριες εταιρείες , μετά και τη «διαρροή» στο διαδίκτυο των αποτελεσμάτων, πριν από την επίσημη ανακοίνωση του διαδικτυακού «κολοσσού». Η εταιρεία υπολογιστών IBM ανέφερε σε ανάρτηση στο επίσημο ιστολόγιό της τη Δευτέρα ότι η Google είχε υπερεκτιμήσει το βαθμό δυσκολίας της υπολογιστικής εργασίας που εκτελέστηκε κατά τη διάρκεια του πειράματος. Αντί για 10.000 χρόνια, η IBM αντέτεινε πως ένας κλασικός υπολογιστής θα μπορούσε να επιλύσει το συγκεκριμένο πρόβλημα σε μόλις δυόμιση χρόνια . « Προτρέπουμε την [επιστημονική] κοινότητα να αντιμετωπίζει ισχυρισμούς τύπου “για πρώτη φορά ένας κβαντικός υπολογιστής έκανε κάτι που ένας κλασικός υπολογιστής δεν μπορούν”, με μια μεγάλη δόση σκεπτικισμού », ανέφερε σχετικά η IBM. Από την πλευρά του, ο διευθύνων σύμβουλος της Google , Σουντάρ Πιτσάι, υπεραμύνθηκε των ισχυρισμών της εταιρείας σε μια συνέντευξη που παραχώρησε στην Τεχνολογική Επιθεώρηση του MIT, συγκρίνοντας το πείραμα με την προσπάθεια των αδελφών Ράιτ να πετάξουν . «Το πρώτο αεροσκάφος πέταξε μόνο για 12 δευτερόλεπτα και γι’ αυτό δεν υπάρχει πρακτική εφαρμογή σε αυτό. Ωστόσο, κατέδειξε την πιθανότητα ότι ένα αεροπλάνο μπορεί να πετάξει», δήλωσε με νόημα ο Πιτσάι. Η Κίνα θεωρείται πρωτοπόρος στην ανάπτυξη κβαντικών υπολογιστικών συστημάτων, που θα μπορούσαν να έχουν σημαντική εφαρμογή σε στρατιωτικές επιχειρήσεις. Οι ΗΠΑ προσπαθούν να τη φτάσουν, γεγονός που εγείρει φόβους για ένα νέο, αδυσώπητο ανταγωνισμό αναφορικά με την κατασκευή κβαντικών όπλων .  Google claims its quantum computer can do the impossible in 200 seconds, by Charles Riley, CNN Business Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/195119/o-neos-ypologistis-tis-google-kanei-to-akatorthoto-se-200-deyterolepta
tech,www.cnn.gr,ΣΕΒ: Η εικόνα του ψηφιακού μετασχηματισμού στην Ελλάδα,"13:16 Τετάρτη, 30 Οκτωβρίου 2019",,"Αρκετά πίσω σε σχέση με την υπόλοιπη Ευρώπη βρίσκεται η Ελλάδα όσον αφορά το ζήτημα του  ψηφιακού μετασχηματισμού  με την ανάγκη για κάλυψη της απόστασης να είναι άμεση. Αυτό επισημαίνει ο ΣΕΒ με αφορμή τη δημοσίευση των συμπερασμάτων της πρώτης έκδοσης του  Παρατηρητηρίου Ψηφιακού Μετασχηματισμού  που έχει δημιουργήσει ο σύνδεσμος σε στρατηγική συνεργασία με τη Deloitte. Σύμφωνα με τον ΣΕΒ, είναι ζήτημα ζωτικής σημασίας την έναρξη διαλόγου μεταξύ των εμπλεκομένων μερών, για την ταχεία υλοποίηση ενός εθνικού προγράμματος προσαρμογής στο Industry 4.0, από τη στιγμή κιόλας που οι περισσότερες χώρες της ΕΕ υλοποιούν ήδη ανάλογες στρατηγικές. Στην Ελλάδα η προσαρμογή κράτους και επιχειρήσεων παραμένει, στην καλύτερη περίπτωση, αποσπασματική. Όμως, ο ψηφιακός και τεχνολογικός μετασχηματισμός πρέπει να αποτελέσει εθνική προτεραιότητα στη βάση μιας εθνικά συμφωνημένης στρατηγικής για την οποία επιχειρήσεις και πολιτεία οφείλουν να συνεργαστούν. H πρώτη έκδοση του Παρατηρητηρίου  επιδιώκει να χαρτογραφήσει λεπτομερώς την ωριμότητα της οικονομίας με χρήση 100 δεικτών  που δίνουν μια ολοκληρωμένη εικόνα για το σημείο στο οποίο βρισκόμαστε σήμερα. Οι επί μέρους παρατηρούμενες επιδόσεις δείχνουν την κατεύθυνση των αναγκαίων παρεμβάσεων, τόσο της πολιτείας, όσο και των επιχειρήσεων. Μερικά  βασικά και χρήσιμα στοιχεία της έκδοσης  είναι τα εξής: Το Παρατηρητήριο επίσης πραγματοποιεί πρωτογενείς έρευνες για την πορεία του ψηφιακού και τεχνολογικού μετασχηματισμού των επιχειρήσεων. Η πρώτη ανέδειξε ως κεντρικό συμπέρασμα την έλλειψη πυξίδας ψηφιακού μετασχηματισμού. Ενώ το 90% των επιχειρήσεων θεωρεί το μετασχηματισμό ως στρατηγικής σημασίας, μόνο το 48% έχει ψηφιακή στρατηγική, ενώ μόλις το 50% διαθέτει αρμόδιο διευθυντικό στέλεχος. Η ψηφιοποίηση υποστηρικτών λειτουργιών - back office (17,2%), και η αναβάθμιση εφαρμογών τύπου ERP (16,5%) είναι οι πρώτες προτεραιότητες. Μόλις 11,1% επιδιώκει ψηφιακές λύσεις για αύξηση των εσόδων, στοιχείο αρκετά αποθαρρυντικό, 10% επιδιώκει λύσεις Data Analytics για τη βελτίωση της εξυπηρέτησης των πελατών και μόλις 9,5% ανταλλάσσει δεδομένα με συνεργάτες και προμηθευτές. Tην τελευταία τριετία, μία στις δύο μικρομεσαίες επιχειρήσεις (53,5%) με κύκλο εργασιών μέχρι 30 εκατ. ευρώ είτε δεν επένδυσε καθόλου σε ψηφιακές λύσεις, είτε επένδυσε κάτω από 100.000 ευρώ. Ωστόσο, είναι ενθαρρυντικό πως το 86% έχει πρόθεση επένδυσης σε σύγχρονες λύσεις στα επόμενα τρία χρόνια. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/195625/sev-i-eikona-toy-psifiakoy-metasximatismoy-stin-ellada
tech,www.cnn.gr,Google: Κυκλοφόρησε ένα… χάρτινο «κινητό τηλέφωνο»,"14:05 Σάββατο, 26 Οκτωβρίου 2019","Newsroom, CNN Greece","Πληθώρα  επιστημονικών   ερευνών έχει δείξει πως  «έξυπνα» κινητά   τηλέφωνα   και άλλα γκάτζετ επηρεάζουν αρνητικά τον ψυχισμό των ανθρώπων, με τους  κολοσσούς τεχνολογίας , όπως η  Google , να αναζητούν τώρα τρόπους να εξελίξουν τα προϊόντα και τις υπηρεσίες τους χωρίς να καταστρέψουν την… ψυχή της  ανθρωπότητας . Όπως γράφει το περιοδικό  Fast Company , τους τελευταίους μήνες οι σχεδιαστές της Google έχουν δημιουργήσει σειρά ψηφιακών εργαλείων με στόχο να βοηθήσουν τους χρήστες να αντιληφθούν το χρόνο που περνούν μπροστά τις οθόνες των «έξυπνων» κινητών τους. Και τώρα, ο κολοσσός προχωρά ένα βήμα  παραπέρα . Προτείνει στους χρήστες να αντικαταστήσουν το κινητό τους τηλέφωνο με ένα…  χάρτινο  -τουλάχιστον για μια ημέρα. Στο πλαίσιο των Πειραμάτων Ψηφιακής Ευεξίας της εταιρείας, η Google ζήτησε από μια λονδρέζικη εταιρεία να σχεδιάσει το « Paper Phone » -δηλαδή το…  χάρτινο τηλέφωνο. Μέσω της σχετικής  εφαρμογής , που είναι διαθέσιμη για όλα τα κινητά με  λειτουργικό   Android , οι χρήστες μπορούν να επιλέξουν όλες τις πληροφορίες που θέλουν να έχουν στη διάθεσή τους για εκείνη την ημέρα -όπως επαφές, χάρτες ή την πρόγνωση του καιρού- και στη συνέχεια να τυπώσουν τις πληροφορίες αυτές σε μια κόλλα χαρτιού.  Στη συνέχεια, οι… ιδιοκτήτες του «κινητού» αυτού διπλώνουν το χαρτί και συνεχίζουν κανονικά τις ημερήσιες ασχολίες τους. Και μπορεί το χαρτί αυτό να μην επιτρέπει στους χρήστες να κάνουν όλα όσα ένα κινητό, ωστόσο η διαδικασία αυτή ενδέχεται να αποδειχτεί ιδιαίτερα καλή για τον ψυχισμό τους.   Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/195238/google-kykloforise-ena-xartino-kinito-tilefono
tech,www.cnn.gr,Προβλήματα στο Facebook,"17:39 Τετάρτη, 30 Οκτωβρίου 2019","Newsroom, CNN Greece","Προβλήματα  αντιμετωπίζουν οι χρήστες του  Facebook . Συγκεκριμένα, σε ορισμένους χρήστες  αργεί  να φορτώσει το περιεχόμενο στην αρχική τους σελίδα ή να ανοίξει το Messenger. Σημειώνεται πως τα προβλήματα δεν έχουν εμφανιστεί σε όλους τους χρήστες στην Ελλάδα. Παρόμοια ζητήματα είχαν παρουσιαστεί στην πλατφόρμα κοινωνικής δικτύωσης και την Τρίτη. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/195688/epese-to-facebook
tech,www.cnn.gr,"Facebook: Ξεπέρασαν τους 1,62 δισ. οι καθημερινοί χρήστες της πλατφόρμας","09:20 Πέμπτη, 31 Οκτωβρίου 2019","Newsroom, CNN Greece","Κάθε μέρα περίπου  1,62 δισεκατομμύρια άνθρωποι  χρησιμοποιούν το   Facebook,   ενώ οι καθημερινοί χρήστες μαζί με τις συγγενικές πλατφόρμες που ανήκουν στο Facebook  (Messenger, Intagram, WhatsApp)  έχουν φθάσει τα  2,2 δισεκατομμύρια. Οι μηνιαίοι χρήστες -όσοι δηλαδή κάνουν το ίδιο τουλάχιστον μια φορά το μήνα σε κάποιο από τα τέσσερα δίκτυα της «οικογένειας» της Facebook- έχουν φθάσει τα 2,8 δισεκατομμύρια, αρκετά πάνω από το μισό παγκόσμιο πληθυσμό ηλικίας 15 έως 65 ετών (που είναι περίπου πέντε δισεκατομμύρια). Η εταιρεία του μεγαλύτερου μέσου κοινωνικής δικτύωσης είχε στο τρίτο τρίμηνο του 2019 έσοδα 17,7 δισεκατομμύρια δολάρια (αύξηση 29% σε σχέση με το αντίστοιχο τρίμηνο του 2018) και  κέρδη 6,1 δισεκατομμύρια δολάρια (αύξηση 19%),  σύμφωνα με το Reuters και τους «Τάιμς της Νέας Υόρκης». Είναι το τρίτο συνεχόμενο τρίμηνο τόσο με ανοδικά οικονομικά αποτελέσματα (ανώτερα μάλιστα των προσδοκιών των αναλυτών της Γουόλ Στριτ), όσο και με μικρή έστω αύξηση χρηστών σε όλες τις αγορές-κλειδιά, μεταξύ των οποίων σε ΗΠΑ και Ευρώπη. Αυτό είχε ως αποτέλεσμα  οι μετοχές της εταιρείας να κινηθούν ανοδικά  στο αμερικανικό χρηματιστήριο. Φαίνεται πως παρά τις κριτικές που δέχεται από κυβερνήσεις και πολίτες, το Facebook αντέχει και αναπτύσσεται. Αυτό δεν περνά απαρατήρητο από διαφημιστές και διαφημιζόμενους, που συνεχίζουν να αγοράζουν προβολή μέσω του δικτύου. Το Facebook είναι ο δεύτερος μεγαλύτερος πωλητής ηλεκτρονικών διαφημίσεων παγκοσμίως. Παρόλο που  το Twitter ανακοίνωσε ότι θα απαγορεύσει τις πολιτικές διαφημίσεις,  ο διευθύνων σύμβουλος του Facebook Μαρκ Ζάκεμπεργκ ξεκαθάρισε ότι  το Facebook δεν θα ακολουθήσει στον ίδιο δρόμο,  καθώς δεν θέλει να περιορίσει τον πολιτικό διάλογο. «Από επιχειρηματική σκοπιά ίσως θα ήταν ευκολότερο για μας να επιλέγαμε ένα διαφορετικό μονοπάτι από αυτό που έχουμε πάρει. Όμως σε μια δημοκρατία δεν νομίζω ότι είναι σωστό για τις ιδιωτικές εταιρείες να λογοκρίνουν τους πολιτικούς ή τις ειδήσεις», δήλωσε. Ο Ζάκερμπεργκ αρνήθηκε ότι μέσω αυτής της πολιτικής το Facebook στηρίζει ένα συγκεκριμένο πολιτικό κόμμα ή ότι η πολιτική αυτή ακολουθείται μόνο από λόγους κερδοσκοπικής σκοπιμότητας. Οι πολιτικές διαφημίσεις εκτιμάται ότι θα συνεισφέρουν λιγότερο από το 0,5% των συνολικών εσόδων του δικτύου το 2020. Πάντως  οι πιέσεις στο Facebook αναμένεται να αυξηθούν . Είναι ενδεικτικό του κλίματος ότι η βασική διεκδικήτρια του χρίσματος των Δημοκρατικών στις επόμενες προεδρικές εκλογές των ΗΠΑ γερουσιαστής Ελίζαμπεθ Γουόρεν έχει δηλώσει ότι το Facebook -που απασχολεί περισσότερους από 43.000 εργαζόμενους- είναι πια υπερβολικά μεγάλο και πρέπει να διασπαστεί σε μικρότερες εταιρείες. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/195728/facebook-xeperasan-toys-1-62-dis-oi-kathimerinoi-xristes-tis-platformas
tech,www.cnn.gr,Τεχνητή Νοημοσύνη: Έλληνες ερευνητές του εξωτερικού στο πρώτο ερευνητικό κέντρο στη χώρα μας,"13:10 Παρασκευή, 01 Νοεμβρίου 2019","Newsroom, CNN Greece","Ο ρόλος του  Κέντρου Αριστείας  στην  Τεχνητή Νοημοσύνη  και πώς αυτό μπορεί να μετατρέψει το brain drain σε brain gain, ήταν το βασικό θέμα συζήτησης μεταξύ του υπουργού Ψηφιακής Διακυβέρνησης,  Κυριάκου Πιερρακάκη , και των υφυπουργών Ανάπτυξης και Παιδείας, Χρίστου Δήμα και Βασίλη Διγαλάκη, στην εναρκτήρια εκδήλωση του Κέντρου, στο  Ίδρυμα Σταύρος Νιάρχος . Το Κέντρο λειτουργεί ήδη από τον Αύγουστο στο ΕΚΕΦΕ Δημόκριτος, σε συνεργασία με την εταιρεία EY(Ernst & Young). «Όλοι γύρω μας μιλάνε για την λεγόμενη τέταρτη βιομηχανική επανάσταση και κεντρικό κομμάτι αυτής της έννοιας αποτελούν οι τεχνολογίες που έχουν σχέση με  τεχνητή νοημοσύνη » διαπίστωσε σε δηλώσεις του στο ΑΠΕ-ΜΠΕ, ο κ.  Πιερρακάκης . «Όπως έχω αναφέρει, στην Ελλάδα  δεν έχουμε λύσει βασικές εκκρεμότητες με το παρελθόν , την τρίτη βιομηχανική επανάσταση, την ψηφιοποίηση. Είναι δεδομένο ότι πρέπει να κινηθούμε πολύ γρήγορα σε πολλές κατευθύνσεις, να αθροίσουμε τις δυνατότητες να μπορούμε να εξορύξουμε γνώση από μεγάλες βάσεις δεδομένων που είναι ουσιαστικά και αναγκαία συνθήκη για τις  τεχνολογίες της τεχνητής νοημοσύνης . Είναι βέβαιο, ότι τόσο ρυθμιστικά, όσο και σε επίπεδο έργου πληροφορικής, θα κινηθούμε προς αυτή την κατεύθυνση όσο πιο γρήγορα γίνεται» είπε. Ο κ. Πιερρακάκης, μιλώντας στο πάνελ, επανέλαβε την πρόθεση του υπουργείου αλλά και της κυβέρνησης, οι πολίτες να διαπιστώσουν τις αλλαγές στην ζωή τους σε δύο μήνες, ενώ αναφερόμενος στο θέμα των ταυτοτήτων, είπε ότι θα υπάρξει καινούργιος τρόπος ταυτοποίησης στοιχείων που θα έρθει το επόμενο χρονικό διάστημα. Για την  επιστροφή εξαιρετικών επιστημόνων στην Ελλάδα  έκανε λόγο ο κ. Δήμας, ο οποίος μίλησε στο ΑΠΕ-ΜΠΕ. «Μέσω αυτής της συνεργασίας θα μπορέσουμε να επαναπροσελκύσουμε Έλληνες επιστήμονες που αναγκάστηκαν τα χρόνια της κρίσης να φύγουν στο εξωτερικό επειδή δεν μπορούσαν να διεκδικήσουν τα όνειρά τους στην χώρα μας.  Είναι άσχημο να σπουδάζουμε στην Ελλάδα να δημιουργούμε εξαίρετους επιστήμονες και να μην έχουμε την δυνατότητα να τους αξιοποιήσουμε κατάλληλα . Ήδη αυτή η συμφωνία οδηγεί στον επαναπατρισμό των επιστημόνων». Ο κ. Δήμας πρόσθεσε ότι το brain gain είναι μια από τις προτεραιότητες της κυβέρνησης. «Θα κάνουμε ό,τι μπορούμε όχι μόνο να επενδύσουμε οικονομικά στο κομμάτι της έρευνας και της καινοτομίας, αλλά να δούμε πώς μπορούμε να προσελκύσουμε και μεγάλες εταιρείες, ώστε να αρχίσουν να φέρνουν τα κέντρα έρευνας κι ανάπτυξης στην χώρα, δίνοντας φορολογικά, εργασιακά κίνητρα, ώστε να επαναπατρίζουμε περισσότερους επιστήμονες. Αν δεν μπορέσουμε να επαναπατρίζουμε έναν ικανό αριθμό επιστημόνων και να βάλουμε ένα φρένο στην αναγκαστική φυγή στο εξωτερικό, τότε δεν θα έχουμε καταφέρει τον στόχο μας ως χώρα». Από την πλευρά του, ο κ. Διγαλάκης τόνισε στο ΑΠΕ-ΜΠΕ ότι « η τεχνητή νοημοσύνη δεν είναι το αύριο, είναι το σήμερα . Είναι ξεκάθαρο ότι οι εφαρμογές τεχνητής νοημοσύνης είναι σημερινές και μπορούν να βοηθήσουν και τον δημόσιο και ιδιωτικό τομέα να μπει στην αυριανή εποχή. Εμείς ως υπουργείο Παιδείας πρέπει να φροντίσουμε ώστε η κοινωνία μας να είναι έτοιμη. Αυτό πρέπει να γίνει με μια συνολική προσέγγιση σε όλες τις βαθμίδες της εκπαίδευσης, ξεκινώντας από την πρωτοβάθμια μέχρι την ανώτατη και την δια βίου εκπαίδευση, έτσι ώστε οι πολίτες μας να εξοικειωθούν και να μπορούν να καταλάβουν τι είναι τεχνητή νοημοσύνη αλλά και να την χρησιμοποιήσουν».  3 Photos: 3 Photos: 3 Photos: Όπως δήλωσε στο ΑΠΕ-ΜΠΕ ο Βαγγέλης Καρκαλέτσης, διευθυντής του Ινστιτούτου Πληροφοριών και Τηλεπικοινωνιών του Δημόκριτου «είναι η πρώτη φορά που γίνεται μια συνεργασία ανάμεσα σε μια εταιρεία και ένα ερευνητικό κέντρο.  Στόχος ας είναι να φτιαχτεί μια ερευνητική ομάδα  στο θέμα της αυτοματοποιημένης επεξεργασίας εγγράφων χρησιμοποιώντας τεχνικές τεχνητής νοημοσύνης. Όσον αφορά μάλιστα το θέμα του brain gain, ήδη έχουμε προσλάβει Έλληνες ερευνητές, οι οποίοι δραστηριοποιούνται στο εξωτερικό και επιστρέφουν στην Ελλάδα». Σημειώνεται ότι το ΕΚΕΦΕ Δημόκριτος έχει προχωρήσει σε μία  πρωτοποριακή συνεργασία στον τομέα της τεχνητής νοημοσύνης , στο πεδίο της ευφυούς ανάλυσης εγγράφων με την EY (Ernst & Young). Αναγνωρίζοντας τη μακροχρόνια τεχνογνωσία και εξειδίκευση των ερευνητών του Εργαστηρίου Τεχνολογίας Γνώσεων και Λογισμικού (SKEL) του Ινστιτούτου Πληροφορικής και Τηλεπικοινωνιών του ΕΚΕΦΕ Δημόκριτος, επέλεξε την Ελλάδα για τη δημιουργία ενός μοναδικού Κέντρου Αριστείας στην Τεχνητή Νοημοσύνη (ΑΙ - Artificial Intelligence Center of Excellence). Το Κέντρο θα υλοποιεί πρωτογενή έρευνα με το πώς η τεχνητή νοημοσύνη μπορεί να εξελίξει την κατανόηση εγγράφων, την εξόρυξη πληροφορίας, καθώς και άλλα πεδία σχετικά με την ευφυή ανάλυση εγγράφων. Στο νέο Κέντρο Αριστείας στην Τεχνητή Νοημοσύνη, με έδρα το ΕΚΕΦΕ Δημόκριτος στην Αγία Παρασκευή Αττικής, θα συγκροτηθεί για πρώτη φορά ερευνητική ομάδα, τόσο από υπάρχοντες ερευνητές του εργαστηρίου SKEL, όσο και από νέους ερευνητές. Η ομάδα θα αναπτυχθεί άμεσα (περίπου 20 άτομα τον πρώτο χρόνο), με την προσέλκυση ταλαντούχων ερευνητών απ' όλο τον κόσμο. Η επένδυση, αξίας πολλών εκατομμυρίων ευρώ, στοχεύει στη  δημιουργία ενός Κέντρου Αριστείας για έρευνα Τεχνητής Νοημοσύνης , που θα αποτελέσει σημείο αναφοράς για την ευφυή ανάλυση εγγράφων σε παγκόσμιο επίπεδο και θα έχει ως μακροχρόνιο στόχο να φέρει σε επαφή ερευνητές, επιστήμονες και επαγγελματίες της τεχνητής νοημοσύνης, με επιχειρηματικούς εμπειρογνώμονες από ένα ευρύ φάσμα βιομηχανικών τομέων, με στόχο την αξιοποίηση αναδυόμενων τεχνολογιών για την εκθετική επιτάχυνση της καινοτομίας. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/195856/texniti-noimosyni-ellines-ereynites-toy-exoterikoy-sto-proto-ereynitiko-kentro-sti-xora-mas
tech,www.cnn.gr,Πώς το Twitter συνδέεται με την μοναξιά ,"17:09 Δευτέρα, 04 Νοεμβρίου 2019","Newsroom, CNN Greece","Ερευνητές βρήκαν ότι οι χρήστες του  Twitter   που ανεβάζουν tweets σχετικά με τη  μοναξιά  είναι πιθανότερο να κάνουν και δημοσιεύσεις σχετικά με  ανησυχίες για την ψυχική τους υγεία  και ευεξία, την αϋπνία, προβλήματα σχέσεων και χρήση ουσιών. Με αυτό τον τρόπο είναι ευκολότερο να  εντοπιστούν οι χρήστες που έχουν προβλήματα και να τους προσφερθεί  στήριξη , ακόμα και αν αυτοί δεν παραδέχονται ρητά ότι αισθάνονται μόνοι. Η συγκεκριμένη μελέτη, που δημοσιεύτηκε στην επιστημονική επιθεώρηση ""BMJ Open"", χρησιμοποίησε μοντέλα ανάλυσης λόγου προκειμένου να διερευνήσει τη σχέση των δημοσιεύσεων στο twitter και της μοναξιάς. «Η μοναξιά μπορεί να είναι ένας 'αργός δολοφόνος' καθώς ορισμένα από τα ιατρικά προβλήματα που συνδέονται με αυτήν μπορεί να χρειάζονται δεκαετίες για να εκδηλωθούν», είπε ο επικεφαλής συντάκτης της μελέτης Σάραθ Σάντρα Γκουντούκου, ερευνητής του Ιατρικού Κέντρου Ψηφιακής Υγείας του Πανεπιστημίου της Πενσιλβάνια. «Αν καταφέρουμε να εντοπίσουμε τα μοναχικά άτομα και επέμβουμε πριν ξεκινήσουν να εμφανίζονται τα ιατρικά προβλήματα, έ χουμε μια πιθανότητα να βοηθήσουμε αυτούς τους ανθρώπους πολύ νωρίτερα στη ζωή τους  και αυτό είναι κάτι που μπορεί να ισχυροποιήσει τους ίδιους και να έχει μακροπρόθεσμα οφέλη στην δημόσια υγεία», συνέχισε ο ίδιος. Η μοναξιά υπολογίζεται ότι επηρεάζει περίπου έναν στους πέντε ενήλικες στις ΗΠΑ.  Επίσης έχει θέσει σε κατάσταση κρίσης τη δημόσια υγεία επειδή η μοναξιά έχει συνδεθεί με άλλες ιατρικές καταστάσεις όπως η κατάθλιψη, η άνοια, οι καρδιαγγειακές ασθένειες κ.ά. Με τον προσδιορισμό των τυπικών θεμάτων και γλωσσικών σημείων που δημοσιεύουν οι χρήστες των μέσων κοινωνικής δικτύωσης που είναι μοναχικοί, η ερευνητική ομάδα αποκάλυψε ορισμένα στοιχεία, που είναι αναγκαία για την κατασκευή ενός συστήματος πρόβλεψης της μοναξιάς. «Τα μέσα κοινωνικής δικτύωσης μπορεί να επιτρέψουν στους ερευνητές και τους κλινικούς να μετρήσουν με παθητικό τρόπο τη μοναξιά στο πέρασμα του χρόνου», είπε μια από τους συντάκτες της μελέτης, η Ρασέλ Σέιντερ, ερευνήτρια στο Ιατρικό Κέντρο Ψηφιακής Υγείας. Οι μελετητές  επικεντρώθηκαν στους χρήστες του Twitter στην Πενσιλβάνια,  που είχαν προσβάσιμους - δημόσιους λογαριασμούς. Υπολογίστηκε ότι 6.202 άτομα περιέλαβαν τις λέξεις μονός ή μοναχικός πάνω από πέντε φορές στην περίοδο 2012 - 2016. Οι ερευνητές συνέκριναν τους χρήστες αυτούς που  θεωρήθηκαν «μοναχικοί» με εκείνους που δεν είχαν χρησιμοποιήσει αντίστοιχες λέξεις  και φάνηκε ότι οι πρώτοι δημοσίευαν διπλά συγκριτικά με τους μη-μοναχικούς και ακόμα περισσότερο κατά τη διάρκεια της νύχτας. Μετά τη χρήση ποικίλων αναλυτικών γλωσσικών μοντέλων, οι χρήστες που δημοσίευαν περισσότερο για τη μοναξιά παρουσίαζαν επίσης πιο υψηλή συσχέτιση με τον θυμό την κατάθλιψη και το άγχος συγκριτικά με τους μη μοναχικούς. Επίσης, οι μοναχικοί χρήστες δημοσίευαν περισσότερο σχετικά με προβλήματα στις κοινωνικές σχέσεις, με χρήση ουσιών και με θέματα σχετικά με τη διαχείριση των συναισθημάτων. Αντίθετα, οι μη μοναχικοί χρήστες φάνηκε ότι ήταν πιθανότερο να πάρουν μέρος σε συζητήσεις και να δημοσιεύσουν τα ονόματα φίλων τους. «Στο Twitter βρήκαμε ότι οι μοναχικοί χρήστες εκφράζουν μια ανάγκη για κοινωνική υποστήριξη και φαίνεται ότι η χρήση υβριστικών λέξεων και θυμού είναι μια ένδειξη ότι δεν αισθάνονται πληρότητα», είπε ο Γκουντούκου. Στο μέλλον οι ερευνητές ελπίζουν να δημιουργήσουν μια καλύτερη μέτρηση των διαφορετικών διαστάσεων της μοναχικότητας που εκφράζουν οι χρήστες των μέσων κοινωνικής δικτύωσης. Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/196205/pos-to-twitter-syndeetai-me-tin-monaxia
tech,www.cnn.gr,Aσφάλεια στο Διαδίκτυο: Πώς θα προστατεύσετε τους κωδικούς πρόσβασης από τους χάκερ ,"12:10 Δευτέρα, 04 Νοεμβρίου 2019",,"Μπαίνετε στο Διαδίκτυο καθημερινά και καθώς σερφάρετε  σε λογαριασμούς e-mail, e-banking, συνδρομητικών υπηρεσιών , κάνετε  login   με τα ίδια ακριβώς στοιχεία σε όλους . Το μόνο σίγουρο είναι πως κάνετε  ένα πολύ μεγάλο λάθος , γιατί με αυτό τον τρόπο γίνεστε στόχος διαφόρων επιτηδείων  χάκερ  που θα θελήσουν να υποκλέψουν τα στοιχεία σας και άλλα πολύτιμα προσωπικά δεδομένα. National Cyber Security Centre – NCSC Όπως αναφέρει η έκθεση του NCSC, υπάρχει μια σειρά από κωδικούς πρόσβασης που κρίνονται ως ιδιαίτερα επισφαλείς απέναντι σε επιθέσεις χάκερ. Σε αυτούς περιλαμβάνονται δημοφιλή ονόματα (π.χ. Άσλεϊ και Μάικλ), ονόματα φανταστικών ηρώων (Superman και Naruto) ακόμη και ονόματα ποδοσφαιρικών ομάδων. Εάν τα δικά σας password ανήκουν σε μια από τις παραπάνω κατηγορίες, τότε πρέπει να τα αλλάξετε αμέσως. Ας δούμε μέσα από  τέσσερα απλά βήματα , πώς μπορεί να διορθωθεί το πρόβλημα. Την απάντηση στο ερώτημα αυτό δίνει ο εξαιρετικά χρήσιμος ιστότοπος για την κυβερνοασφάλεια  haveibeenpwned.com .  Μπείτε σε αυτόν και πληκτρολογήστε απλώς τη διεύθυνση του ηλεκτρονικού ταχυδρομείου σας, για να διαπιστώσετε, εάν αυτή συνδέεται σε οποιοδήποτε γνωστό περιστατικό παραβίασης δεδομένων. Ο πιο ασφαλής τρόπος για να προστατέψετε τους λογαριασμούς σας είναι ένα  πρόγραμμα διαχείρισης κωδικών πρόσβασης που να παράγει τυχαία passwords . Όλοι οι μοντέρνοι web browsers μπορούν να το κάνουν αυτό, εάν τους παρέχετε τα απαραίτητα δικαιώματα. Ωστόσο, εάν επιθυμείται κάτι πιο δυνατό που να δουλεύει σε όλες τις πλατφόρμες, τότε μπορείτε να δοκιμάσετε τα προγράμματα  1Password  και  LastPass , τα οποία είναι δωρεάν. Η απάντηση εδώ είναι απολύτως εύλογη:  σαφώς όχι.  Η πιο επικίνδυνη πρακτική που ένας τυπικός χρήστης μπορεί να εφαρμόσει στο Διαδίκτυο είναι η χρήση ίδιων κωδικών πρόσβασης. Κι αυτό γιατί έτσι μετατρέπουν μία μοναδική παραβίαση δεδομένων σε πολλαπλές. Το πρόβλημα δεν είναι ότι ο κόσμος δεν μπορεί να φτιάξει έναν καλό κωδικό πρόσβασης. Το θέμα είναι πως κανείς δεν μπορεί να θυμάται εκατοντάδες κωδικούς που χρειάζονται στη σύγχρονη ζωή και γι’ αυτό,  αναπόφευκτα, χρησιμοποιούν τα ίδια passwords . Μπορείτε να ασφαλίστε περαιτέρω τον λογαριασμό σας, εγκαθιστώντας το πρόγραμμα  Authy και ενεργοποιώντας την πιστοποίηση ταυτότητας δύο παραγόντων, ή να εγγραφείτε για έλεγχο επί παραβίασης δεδομένων στον ιστότοπο  haveibeenpwned.com . Ωστόσο, εκείνο που θα πρέπει να κάνετε είναι να ανησυχείτε ως προς το αν θα χρησιμοποιήσετε ένα password που θα είναι εξαιρετικά εύκολο να το θυμάστε. Στην πραγματικότητα,  εάν μπορείτε να θυμάστε ένα password πολύ εύκολα , τότε μάλλον κάτι κάνετε λάθος. Διαβάστε επίσης Ζαριφόπουλος στο CNN Greece: To gov.gr θα εμπλουτίζεται διαρκώς με νέες υπηρεσίες  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/196143/asfaleia-sto-diadiktyo-pos-tha-prostateysete-toys-kodikoys-prosvasis-apo-toys-xaker
tech,www.cnn.gr,Ανάβει ο «πόλεμος» των υπηρεσιών video streaming,"11:39 Σάββατο, 02 Νοεμβρίου 2019",,"Περισσότερες επιλογές και πρόσβαση σε νέες εμπειρίες όσον αφορά τις υπηρεσίες video streaming και συνδρομητικής τηλεόρασης θα έχουν μέσα στις επόμενες εβδομάδες οι καταναλωτές σε ολόκληρο τον κόσμο αλλά και στην Ελλάδα. Η «μάχη» του video περιεχομένου δείχνει να έχει «ανάβει» για τα καλά καθώς σε διεθνές επίπεδο το Netflix αποκτά ανταγωνιστές όπως είναι το Apple TV+ και το Disney+, ενώ σε τοπικό επίπεδο Cosmote TV και Nova ενισχύουν τις υπηρεσίες τους και τον τρόπο πρόσβασης στο περιεχόμενο που προσφέρουν. Για τους ουκ ολίγους «φανατικούς» οπαδούς της Apple, μία από τις σημαντικότερες ειδήσεις είναι το Apple TV+. Η νέα υπηρεσία video streaming του αμερικανικού κολοσσού, διαθέσιμη από την 1η Νοεμβρίου και στην Ελλάδα, είναι ένας από τους καινούριους «παίκτες». Το περιεχόμενο σε αρχικό στάδιο είναι σχετικά περιορισμένο αν και υπάρχουν ορισμένες πολύ ενδιαφέρουσες νέες τηλεοπτικές σειρές (The Morning Show, See, Dickinson, For All Mankind) και τιμή ιδιαίτερα προσιτή: 4,99 ευρώ το μήνα. Επιπλέον, όλοι όσοι έχουν αποκτήσει κάποια Apple συσκευή μετά τις 10 Σεπτεμβρίου έχουν δωρεάν πρόσβαση για 1 χρόνο στο Apple TV+. Σημειωτέον πως η Apple έχει ανακοινώσει ότι σκοπεύει να επενδύσει περίπου 1 δισ. δολάρια για την παραγωγή περιεχομένου, ποσό διόλου ευκαταφρόνητο, ενώ επιπλέον δεν αποκλείεται να προχωρήσει και σε κάποια μεγάλη συμφωνία με κινηματογραφικά στούντιο. Δεν είναι τυχαίο ότι πριν από μερικές εβδομάδες είχε υπάρξει έντονη φημολογία περί εξαγορά της Sony Pictures, μία κίνηση που θα μπορούσε να εξελιχθεί σε «κλειδί» για την επιτυχία του Apple TV+. Επίσης, δεν αποκλείεται να δούμε και στενότερη «σχέση» με το Apple Music για μία πιο ολοκληρωμένη εμπειρία. Εξίσου σημαντική εξέλιξη μέσα στον Νοέμβριο θεωρείται και η έναρξη της λειτουργίας του Disney+, της υπηρεσίες video streaming της Disney, η οποία, όμως, δεν θα είναι άμεσα διαθέσιμη στην Ελλάδα, όπου αναμένεται -πιθανότατα- στο δεύτερο μισό του 2020. Η υπηρεσία θα λανσαριστεί αξιοποιώντας το περιεχόμενο της Disney που περιλαμβάνει όλες τις ταινίες με ήρωες της Marvel, τον «κόσμο» του Star Wars και, φυσικά, τις οικογενειακές ταινίες του αμερικανικού κολοσσού ψυχαγωγίας. Και ξεκινά στις 12 Νοεμβρίου με την προβολή του The Mandalorian, της πρώτης τηλεοπτικής σειράς που βασίζεται στον «κόσμο» του Star Wars. Το κόστος για το Disney+ στα 7,99 δολάρια το μήνα δείχνει ότι η Disney έχει ιδιαίτερα επιθετικές διαθέσεις, ιδίως για την αμερικανική αγορά όπου θα προσφέρει ένα πακέτο που θα περιλαμβάνει και το ESPN+ (σ.σ. το κορυφαίο «μπουκέτο» αθλητικού περιεχομένου στις ΗΠΑ) αλλά και το Hulu, μία αρκετά δημοφιλής υπηρεσία video streaming στην τιμή των 12,99 δολαρίων το μήνα. Ο λόγος της επιθετικής πολιτικής τους δεν είναι άλλος από το Netflix, το οποίο, σε διεθνές επίπεδο έχει καθιερωθεί ως η πιο δημοφιλής video streaming υπηρεσία. Και δεν είναι τυχαίο, ότι το Netflix απαντά άμεσα μέσα στο Νοέμβριο με «βαριά» χαρτιά όσον αφορά στο περιεχόμενο όπως είναι το The Irishman, η νέα ταινία του Μάρτιν Σκορτσέζε που έχει βάλει πλώρη για τα Όσκαρ, αλλά και την τρίτη σεζόν του εξαιρετικού -και πανάκριβου- The Crown. Όσον αφορά στην Ελλάδα, οι δύο συνδρομητικές πλατφόρμες έχουν ακολουθήσει μία διαφορετική προσέγγιση, έχοντας ως ατού ότι διαθέτουν και αθλητικό περιεχόμενο, το οποίο είναι εξαιρετικά σημαντικό και δημοφιλές. Δεν είναι πάντως τυχαίο ότι η Nova έχει ήδη λανσάρει το Novaflix, μία υπηρεσία video streaming με ταινίες και σειρές, στην οποία μπορεί να έχει πρόσβαση και κάποιος καταναλωτής που δεν είναι πελάτης της Forthnet. Όσον αφορά στην Cosmote TV, ετοιμάζεται μέσα στον Νοέμβριο για την ανακοίνωση της νέας πλατφόρμας της όσον αφορά στην πρόσβαση στο περιεχόμενο. Το μεγάλο πλεονέκτημα της νέας πλατφόρμας είναι η βελτιωμένη εμπειρία καθώς οι συνδρομητές της Cosmote TV θα μπορούν πολύ πιο εύκολα και γρήγορα να πλοηγούνται στα διαθέσιμα κανάλια αλλά και στο περιεχόμενο που έχει η πλατφόρμα για να δουν μία σειρά, μία ταινία ή μία εκπομπή όποτε το επιθυμούν, ενώ θα έχουν στη διάθεσή τους νέο, εύκολο για τον χρήστη, μενού πλοήγησης (user interface). Η «μάχη» δεν περιορίζεται σε αυτούς τους «παίκτες» δεδομένου ότι υπάρχει και το Amazon Prime Video, το οποίο έχει ουκ ολίγες καλές τηλεοπτικές σειρές αλλά και ταινίες που προβάλλει και η τιμή του είναι σχετικά προσιτή, ήτοι κάτω από 10 δολάρια το μήνα. Το Amazon Prime Video είναι διαθέσιμο και στην Ελλάδα, απλά χωρίς τους ελληνικούς υπότιτλους που προσφέρει το Netflix. Επιπλέον, υπάρχει και το YouTube, το οποίο έχει λανσάρει τις δικές του υπηρεσίες περιεχομένου, όπως είναι το YouTube Premium αν και στην προκειμένη περίπτωση η προσέγγιση είναι λίγο διαφορετική, καθώς έχει δικές του παραγωγές και τη δυνατότητα να βλέπεις όλο το περιεχόμενο του YouTube χωρίς διαφημίσεις. Ακόμη, από τον Μάιο του 2020 θα υπάρχει μία ακόμη προσθήκη, το HBO Max, η video streaming υπηρεσία του γνωστού ΗΒΟ, το οποίο πρόκειται να ξεκινήσει προβάλλοντας ένα prequel του Game of Thrones, το πολυαναμενόμενο Home of Dragons. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/195977/anavei-o-polemos-ton-ypiresion-video-streaming
tech,www.cnn.gr,«Λίφτινγκ» στο Facebook: Αυτό είναι το νέο λογότυπο του κοινωνικού δικτύου ,"09:23 Τρίτη, 05 Νοεμβρίου 2019","Newsroom, CNN Greece","Ξεχάστε το  Facebook , ήρθε η ώρα να γνωρίσετε το  FACEBOOK ! Την ώρα που ο κολοσσός κοινωνικής δικτύωσης βρίσκεται αντιμέτωπος με νέες έρευνες στις ΗΠΑ και πρόστιμα για το σκάνδαλο της  Cambridge Analytica , οι υπεύθυνοι αποφάσισαν πως έχει έρθει η ώρα για…  λίφτινγκ  στο λογότυπο της εταιρείας. Έτσι, τη Δευτέρα το κοινωνικό δίκτυο αποκάλυψε το  νέο του λογότυπο  μετά από rebranding. Όπως ανακοίνωσε η εταιρεία, το νέο λογότυπο θα αρχίσει να κάνει την εμφάνισή του στις διάφορες υπηρεσίες του κολοσσού μέσα στις επόμενες εβδομάδες. Οι υπηρεσίες  Instagram   και  Whatsapp , που ανήκουν στο Facebook, θα ενημερώνουν τους χρήστες ότι είναι θυγατρικές εταιρίες. Σύμφωνα με όσα ανακοίνωσε η ίδια η εταιρεία στο επίσημο blog της, οι σχεδιαστές του λογότυπου είχαν στο μυαλό τους «την  καθαρότητα  και την  ειλικρίνεια » την ώρα του σχεδιασμού ενώ χρησιμοποιήθηκαν «εναρμονισμένα κεφαλαία γράμματα». Την ίδια ώρα, όπως ανακοινώθηκε, το FACEBOOK θα χρησιμοποιεί πλέον « δυναμικά χρώματα », με το λογότυπο να «αλλάζει ανάλογα με το περιβάλλον του». «Οι χρήστες πρέπει να ξέρουν ποιες εταιρείες φτιάχνουν τα προϊόντα που χρησιμοποιούν» γράφει ο Αντόνιο Λούτσιο, υπεύθυνος μάρκετινγκ του κολοσσού. Ο Λούτσιο δήλωσε στο Bloomberg ότι  υπήρξε η σκέψη να αλλάξει το όνομα  της «μαμάς εταιρείας», αλλά τελικώς αποφασίστηκε πως κάτι τέτοιο μπορεί να έκανε τους χρήστες να πιστέψουν πως η Facebook κρύβεται από τα προβλήματά της.  Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/196275/liftingk-sto-facebook-ayto-einai-to-neo-logotypo-toy-koinonikoy-diktyoy
tech,www.cnn.gr,Xiaomi Mi CC9 Pro Premium: To πρώτο smartphone με κάμερα 108 megapixel ,"15:11 Τετάρτη, 06 Νοεμβρίου 2019","Newsroom, CNN Greece","Xiaomi smartphone κάμερα με ανάλυση 108 megapixel. Είναι αξιοσημείωτο ότι ο  εξελιγμένος αισθητήρας της κάμερας  αποτελεί δημιούργημα της νοτιοκορεατικής Samsung, που ακόμη δεν τον έχει χρησιμοποιήσει στα δικά της προϊόντα, σύμφωνα με το BBC. Προς το παρόν, το μοντέλο  Mi CC9 Pro Premium  έχει ανακοινωθεί ότι θα κυκλοφορήσει μόνο στην κινεζική αγορά με αρχικό κόστος περίπου 400 δολάρια. Η εταιρεία σκοπεύει να ενσωματώσει την ίδια κάμερα στο μοντέλο Mi Note 10 που θα παρουσιαστεί σήμερα και θα κυκλοφορήσει διεθνώς.  Η  Xiaomi  είναι η  τέταρτη μεγαλύτερη κατασκευάστρια smartphones διεθνώς , με μερίδιο αγοράς γύρω στο 9,1%, σύμφωνα με την εταιρεία ερευνών Canalys, ενώ οι πωλήσεις της εμφανίζουν γρήγορη άνοδο στην Ευρώπη. Μέχρι τώρα αισθητήρες με ανάλυση άνω των 100 megapixel έχουν χρησιμοποιηθεί μόνο σε ακριβές ψηφιακές φωτογραφικές μηχανές. Η προσπάθεια να συμπιεστεί τόσο μεγάλη ανάλυση σε ένα κινητό τηλέφωνο ενέχει τον κίνδυνο ψηφιακού «θορύβου» και ψηφιακής παραμόρφωσης στην τελική εικόνα, ιδίως σε συνθήκες χαμηλού φωτισμού. Ο αισθητήρας Isocell Plus της Samsung, τον οποίο χρησιμοποιεί η Xiaomi, είναι μεγαλύτερος σε μέγεθος από τους συνήθεις αισθητήρες που διαθέτουν οι κάμερες των smartphones, ενώ παράλληλα χρησιμοποιεί άλλες τεχνολογικές καινοτομίες, που επιτρέπουν -εφόσον υπάρχει επαρκές φως-  να φθάνει μια εικόνα τα 108 ΜΡ . Σύμφωνα, πάντως, με τεστ που έχουν γίνει, οι εικόνες δεν είναι απαλλαγμένες από ψηφιακές παραμορφώσεις. Επιπλέον, είναι αναμενόμενο ότι  φωτογραφίες των 108 ΜΡ απαιτούν πολύ μεγαλύτερο αποθηκευτικό χώρο στη συσκευή  από ό,τι συνήθως. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/196399/xiaomi-mi-cc9-pro-premium-to-proto-smartphone-me-kamera-108-megapixel
tech,www.cnn.gr,Για ποιες επιχειρήσεις είναι καλή αφετηρία η Αθήνα,"16:24 Τετάρτη, 06 Νοεμβρίου 2019",,"Σχετικά καλή πόλη για να ανοίξει ένας  νέος επιχειρηματίας  εστιατόριο ή μία εταιρεία που κινείται στον τομέα των εισαγωγών ή των εξαγωγών προϊόντων αλλά όχι τόσο καλή για ένα εγχείρημα που κινείται στο χώρο των ψηφιακών τεχνολογιών είναι η  Αθήνα , σύμφωνα τουλάχιστον με τα αποτελέσματα μίας σχετικής  έρευνας  που πραγματοποίησε η εταιρεία Movinga, η οποία βοηθά στελέχη και επιχειρήσεις που μετακινούνται σε άλλη πόλη ή χώρα. Η έρευνα ασχολήθηκε με  75 πόλεις σε ολόκληρο τον κόσμο  και  η Αθήνα βρέθηκε στην 20  θέση  όσον αφορά το άνοιγμα εστιατορίου  και στην   25   στην κατηγορία των επιχειρήσεων που κινούνται στον τομέα των εισαγωγών/εξαγωγών. Όμως, όσον αφορά το θέμα της έναρξης εργασιών μίας επιχείρησης στον τομέα των ψηφιακών τεχνολογιών, η Αθήνα έπεσε στην 56  θέση. Η έρευνα έλαβε υπόψη της μία  σειρά από παράγοντες  που περιλαμβάνουν από το κόστος έναρξης μίας επιχείρησης και το χρόνο που απαιτείται, το ανθρώπινο δυναμικό και τη δυνατότητα πρόσβασης σε χρηματοδότηση μέχρι τα ενοίκια ακινήτων και τις υποδομές logistics. Το γεγονός ότι στην Αθήνα  απαιτούνται 13 εργάσιμες ημέρες για την έναρξη εργασιών μίας επιχείρησης  είναι προφανές ότι δεν βοήθησε στη σχετική βαθμολογία. Από την άλλη πλευρά, η βαθμολογία ήταν από τις υψηλότερες όσον αφορά το ανθρώπινο δυναμικό σε όλες τις κατηγορίες. Όσον αφορά στους  κορυφαίους της λίστας , η καλύτερη πόλη για να ανοίξει κανείς  εστιατόριο   είναι η  Λισαβόνα  με τη  Βαρκελώνη  και την  Κωνσταντινούπολη  να ακολουθούν. Την πεντάδα κλείνουν το  Μιλάνο  και το  Μπουένος Άιρες . Στην  κατηγορία των  ψηφιακών τεχνολογιών , το Σαν Φρανσίσκο βρέθηκε στην κορυφή με το Λονδίνο και τη Νέα Υόρκη, ενώ την πεντάδα κλείνουν η Σιγκαπούρη και το Λος Άντζελες. Η  Σιγκαπούρη  είναι η καλύτερη πόλη για όσους θέλουν να ξεκινήσουν να ασχολούνται με το  χονδρεμπόριο  με τη Σαγκάη, το Άμστερνταμ, το Αμβούργο και το Λος Άντζελες να ακολουθούν. Διαβάστε επίσης Βρούτσης στο CNN Greece: Διευρύνεται η περίμετρος των μέτρων στήριξης για εργαζόμενους–επιχειρήσεις Κορωνοϊός - Βρούτσης: Στόχος η διατήρηση των θέσεων εργασίας και η λειτουργία των επιχειρήσεων Κορωνοϊός - Γεωργιάδης: Μέσω βιντεοκλήσης ο έλεγχος των επιχειρήσεων από εφοριακούς",https://www.cnn.gr/tech/story/196395/gia-poies-epixeiriseis-einai-kali-afetiria-i-athina
tech,www.cnn.gr,Κορωνοϊός: Προώθηση καινοτόμων λύσεων από το υπουργείο Ψηφιακής Διακυβέρνησης,"23:18 Τρίτη, 14 Απριλίου 2020",,"Δύο  πρωτοβουλίες  με στόχο την ανάδειξη καινοτόμων προτάσεων και την ταχεία υλοποίηση ώριμων ψηφιακών λύσεων που θα φέρουν άμεσα αποτελέσματα στη στήριξη του  Εθνικού Συστήματος Υγείας  για την αντιμετώπιση της πανδημίας του κορονοϊού, ανακοίνωσε το  υπουργείο Ψηφιακής Διακυβέρνησης. #EUvsVirus #GreeceVsVirus covidhackgr.gov.gr . Η πρώτη πρωτοβουλία είναι ο διαγωνισμός ανάδειξης καινοτόμων ιδεών  #COVIDhackGR. Ο  διαγωνισμός  έχει στόχο να αναδείξει νέες ιδέες και προτάσεις που στοχεύουν στην αντιμετώπιση της πανδημίας. Οι προτάσεις θα αξιολογηθούν και από αυτές θα αναδειχθούν όσες τεκμηριωμένα οδηγούν σε άμεσα εφαρμόσιμες λύσεις. Δυνατότητα συμμετοχής στον διαγωνισμό, έχουν: επιχειρήσεις, νεοφυείς και υφιστάμενες, ερευνητικές ομάδες, ερευνητές της υγείας και της πληροφορικής, στελέχη του χώρου της τεχνολογίας, και όσοι θέλουν να συμβάλλουν στην υλοποίηση των προτάσεων που θα παρουσιαστούν. Ο διαγωνισμός ξεκίνησε ήδη ενώ οι προτάσεις μπορούν να υποβληθούν έως την  Κυριακή 26 Απριλίου  στη σελίδα  covidhackgr.gov.gr . Στην ίδια σελίδα μπορεί επίσης να υποβληθεί  δήλωση συμμετοχής  από προγραμματιστές, μέντορες, έμπειρους επιστήμονες και επαγγελματίες και άλλους υποστηρικτές οι οποίοι επιθυμούν να συμβάλλουν με τις γνώσεις και την εμπειρία τους. Σε όλη τη διάρκεια του διαγωνισμού, κάθε ομάδα θα έχει τη δυνατότητα να υποστηρίζεται από αυτούς τους υποστηρικτές επαγγελματίες του χώρου της τεχνολογίας, ώστε να αξιοποιήσει στο μέγιστο όλες τις απαιτούμενες πληροφορίες και τη συμβουλευτική καθοδήγηση, για να ωριμάσει και να μεταμορφώσει την ιδέα της σε πρακτική και χρήσιμη λύση. Η  δεύτερη πρωτοβουλία  είναι η δράση άμεσης εφαρμογής  ώριμων ψηφιακών λύσεων . Η δράση έχει στόχο να επιταχύνει την υλοποίηση ώριμων καινοτόμων ψηφιακών λύσεων για την αντιμετώπιση της πανδημίας. Σε διαδικασία αξιολόγησης μπορούν να υποβάλλονται προτάσεις τεχνολογικών εφαρμογών που είτε έχουν αναδειχθεί μέσα από άλλες διαγωνιστικές δράσεις (π.χ. hackathons), για την αντιμετώπιση των συνεπειών της πανδημίας του κορονοϊού, είτε αποτελούν ήδη ώριμες λύσεις με εξαιρετική τεκμηρίωση της δυνατότητας άμεσης ολοκλήρωσης, κλιμάκωσης και διάθεσης από ήδη υφιστάμενες παραγωγικές δομές. Η υποβολή προτάσεων ξεκίνησε ήδη μέσω της σελίδας  covidhackgr.gov.gr . Οι προτάσεις πρόκειται να αξιολογηθούν από επιτροπή υψηλού κύρους και όσες προκριθούν θα παρουσιαστούν σε ειδική εκδήλωση μέσω του διαδικτύου. Στη συνέχεια, με στόχο την άμεση εφαρμογή των επιλεγμένων λύσεων, αυτές θα ενισχυθούν με την παροχή πόρων, χρηματικών και τεχνογνωσιακών, καθώς και τεχνολογικής υποδομής που θα διατεθούν από το υπουργείο Ψηφιακής Διακυβέρνησης, και τους υποστηρικτές της δράσης. Την πρωτοβουλία  #COVIDhackGR  του  υπουργείου Ψηφιακής Διακυβέρνησης  υποστηρίζουν τα σημαντικότερα ερευνητικά και ακαδημαϊκά ιδρύματα της χώρας και συλλογικοί φορείς της υγείας και της τεχνολογίας. Η πρωτοβουλία επιτάχυνσης και άμεσης εφαρμογής καινοτόμων ψηφιακών λύσεων υποστηρίζεται από το υπουργείο Υγείας, και το υπουργείο Ανάπτυξης και Επενδύσεων. Διαβάστε επίσης Κορωνοϊός - Γεωργιάδης: Μέσω βιντεοκλήσης ο έλεγχος των επιχειρήσεων από εφοριακούς Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/215384/koronoios-proothisi-kainotomon-lyseon-apo-to-ypoyrgeio-psifiakis-diakyvernisis
tech,www.cnn.gr,Το θαρραλέο πείραμα της Microsoft στην Ιαπωνία: 4ήμερη εργασία για έναν μήνα - Ποια τα αποτελέσματα,"22:24 Δευτέρα, 04 Νοεμβρίου 2019","Newsroom, CNN Greece","Η εταιρεία  Microsoft   στην  Ιαπωνία   δοκίμασε την  τετραήμερη εργασία  και…  δικαιώθηκε , καθώς η  παραγωγικότητά  των υπαλλήλων της  αυξήθηκε σημαντικά . Στην τεχνολογική εταιρεία - κολοσσό το ποσοστό παραγωγικότητας, μετά τη μείωση των ωρών εργασίας με στόχο μία υγιή ισορροπία μεταξύ δουλειάς και προσωπικής ζωής, « σκαρφάλωσε »  στο 40% . Το… τολμηρό πείραμα «Work Life Choice Challenge» ξεκίνησε τον Αύγουστο. Συγκεκριμένα, σε  2.300 εργαζομένους  δόθηκαν  τριήμερα ρεπό για πέντε εβδομάδες στη σειρά, με την ελπίδα ότι θα ήταν πιο αποτελεσματικοί. Επιπλέον, για να αξιολογηθεί το πείραμα της τετραήμερης εργασίας απαιτούνταν η συλλογή δεδομένων για μέτρηση των αποτελεσμάτων. Σύμφωνα με το  Inc.com , σημειώθηκε  39,9% αύξηση της παραγωγικότητας . Η παραγωγικότητα, υπολογιζόμενη από τις πωλήσεις ανά εργαζόμενο, αυξήθηκε κατά 39,9% τον Αύγουστο του 2019 σε σύγκριση με τον Αύγουστο του 2018. Σημειώθηκε επίσης  εξοικονόμηση κόστους  στους πόρους ηλεκτρισμού και γραφείου. Για παράδειγμα, καθώς το γραφείο έκλεινε μια μέρα την εβδομάδα, οι υπάλληλοι εκτύπωσαν 58,7% λιγότερες σελίδες, ενώ χρησιμοποίησαν και 23,1% λιγότερη ηλεκτρική ενέργεια. Η Microsoft πραγματοποίησε μια έρευνα στο τέλος του πειράματος και η πλειονότητα των υπαλλήλων (92,1%) δήλωσαν ότι  τους άρεσε  η τετραήμερη εργάσιμη εβδομάδα. Η εταιρεία ήδη  σχεδιάζει να εφαρμόσει ξανά  αυτό το σύστημα τον επόμενο Αύγουστο. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/196161/h-microsoft-stin-iaponia-dokimase-tin-tetraimeri-ergasia
tech,www.cnn.gr,Η Space X εκτόξευσε άλλους 60 μικροδορυφόρους Starlink για φθηνό και γρήγορο Ίντερνετ,"11:09 Τρίτη, 12 Νοεμβρίου 2019","Newsroom, CNN Greece","Η εταιρεία  Space X  του  Έλον Μασκ   έκανε ένα ακόμη βήμα για την εξ  ουρανού παροχή φθηνού ευρυζωνικού  διαδικτύου  οπουδήποτε στον κόσμο, εκτοξεύοντας με ένα πύραυλο  Falcon 9  άλλους  60 μικρούς δορυφόρους Starlink , οι οποίοι τέθηκαν σε τροχιά γύρω από τη Γη. Πρόκειται για τη δεύτερη «φουρνιά» τέτοιων δορυφόρων (η πρώτη από επίσης 60 είχε εκτοξευθεί φέτος το Μάιο), στους οποίους θα προστεθούν και πολλοί άλλοι στο μέλλον, ώστε να απαρτίσουν ένα μεγάλο δίκτυο γύρω από τον πλανήτη μας. Η δεύτερη εκτόξευση έγινε από το  Ακρωτήριο Κανάβεραλ  στη  Φλόριντα  και ήταν η τέταρτη πτήση για τον συγκεκριμένο επαναχρησιμοποιούμενο πύραυλο. Ήταν μάλιστα η πρώτη φορά που ο ίδιος  Falcon 9 πέταξε πάνω από τρεις φορές  (οι πύραυλοι αυτοί έχουν σχεδιασθεί για να κάνουν έως δέκα ταξίδια).  Καθώς σήμερα η παροχή του  Ίντερνετ   γίνεται είτε μέσω επίγειων ασύρματων σταθμών είτε μέσω υπόγειων καλωδίων, πολλές απομακρυσμένες περιοχές σε όλο τον κόσμο συνεχίζουν να μην είναι online. Η εναλλακτική λύση του σημερινού δορυφορικού διαδικτύου συνήθως είναι δαπανηρή, αλλά και παρέχει χαμηλές ταχύτητες. Η Space Χ θέλει να το αλλάξει αυτό, δημιουργώντας ένα  μεγάλο διεθνές δορυφορικό δίκτυο  που θα παρέχει  φθηνό και γρήγορο Ίντερνετ  οπουδήποτε. Οι δορυφόροι Starlink θα περιφέρονται σε πολύ χαμηλότερο ύψος πάνω από τη Γη (350 έως 550 χιλιόμετρα), από ό,τι οι σημερινοί δορυφόροι Ίντερνετ, πράγμα που -σύμφωνα με τον Μασκ- θα επιτρέψει την  παροχή αξιόπιστης online πρόσβασης σε υψηλές ταχύτητες και χωρίς μεγάλο κόστος. Εκτός από την Space X, που ελπίζει να αρχίσει να προσφέρει  δορυφορική ευρυζωνική πρόσβαση στις ΗΠΑ  έως τα μέσα του 2020, και άλλες εταιρείες ( One Web, TeleSat, Amazon  κ.α.) έχουν παρόμοια σχέδια για εξ ουρανού παροχή διαδικτύου στις μάζες μέσω μικροδορυφόρων χαμηλής τροχιάς. Όλα αυτά ασφαλώς θα χαροποιήσουν τους απανταχού χρήστες διαδικτύου, αλλά όχι τους  αστρονόμους . Πολλοί αστρονόμοι, επαγγελματίες και ερασιτέχνες, δηλώνουν ολοένα πιο ανήσυχοι ότι σε λίγο καιρό ο ουρανός θα είναι αγνώριστος με τόσο  συνωστισμό λαμπερών δορυφόρων . Το αποτέλεσμα θα είναι να μην μπορούν να κάνουν την δουλειά τους, δηλαδή παρατηρήσεις του νυχτερινού ουρανού, καθώς πολλοί δορυφόροι θα λάμπουν σαν αστέρια και οι αστρονόμοι θα είναι δύσκολο να τα ξεχωρίσουν ανάμεσα τους. Ο Μασκ προσπαθεί να καθησυχάσει την αστρονομική κοινότητα, υποσχόμενος να μειώσει την ανακλαστικότητα των δορυφόρων του και διαβεβαιώνοντας ότι επ’ ουδενί  δεν θέλει να μπει εμπόδιο στην επιστημονική έρευνα , ιδίως την αστρονομική. Όμως οι αστρονόμοι ήδη περιμένουν με αγωνία να δουν πώς θα φαίνονται στον ουρανό οι 60 πρόσθετοι μικροδορυφόροι της δεύτερης «φουρνιάς» Starlink. Η Space X είχε αρχικά αναφέρει ότι  σχεδιάζει να θέσει σε τροχιά έως 12.000 δορυφόρους , αλλά τελικά ο αριθμός τους σε βάθος χρόνου μπορεί να ξεπεράσει τις 40.000. Σύμφωνα με τον Μασκ,  χρειάζονται τουλάχιστον 400 δορυφόροι για μια «ελάχιστη» ευρυζωνική κάλυψη  και  800 για μια «μέτρια» κάλυψη . Αν με τους περίπου 120 Starlink που υπάρχουν σήμερα, οι αστρονόμοι ανησυχούν, μπορεί να φανταστεί κανείς τι θα γίνει στο μέλλον. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/197067/h-space-x-ektoxeyse-alloys-60-mikrodoryforoys-starlink-gia-fthino-kai-grigoro-internet
tech,www.cnn.gr,Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ,"10:31 Τετάρτη, 15 Απριλίου 2020","Newsroom, CNN Greece","Ένα online εργαλείο που καταγράφει τις αλλαγές στις  μετακινήσεις  και συνήθειες των ανθρώπων, μετά τα  περιοριστικά μέτρα κοινωνικής αποστασιοποίησης  εξαιτίας της πανδημίας Covid-19, δημιούργησε η  Apple ακολουθώντας το παράδειγμα της  Google . Στόχος της εταιρείας είναι να βοηθήσει τις αρχές δημόσιας υγείας να βεβαιώσουν κατά πόσο ο πληθυσμός  τηρεί τα μέτρα . To νέο εργαλείο ( Mobility Trends Report ) καλύπτει αρχικά  63 χώρες  (έναντι 131 του αντίστοιχου εργαλείου της Google), μεταξύ των οποίων και την Ελλάδα, για την οποία δείχνει μια μείωση  63% στο περπάτημα και 68% στην οδήγηση μεταξύ 13 Ιανουαρίου και 13 Απριλίου. Όμως αποκαλύπτει επίσης ότι στη χώρα μας η μείωση στις μετακινήσεις είχε φθάσει στη μεγαλύτερη μείωση της περίπου στις 4 και 5 Απριλίου, αλλά έκτοτε εμφανίζεται μια  σταδιακή αύξηση  τόσο στις πεζοπορίες όσο και στις μετακινήσεις με αυτοκίνητα. Το εργαλείο της Apple βασίζεται  στη χρήση του Χάρτη σε όλες τις συσκευές iPhone  και, σύμφωνα με την εταιρεία, δεν παραβιάζει τα προσωπικά δεδομένα των χρηστών, αφού δεν συσχετίζει τα δεδομένα του Apple Maps με την ταυτότητα των χρηστών, ούτε διατηρεί ιστορικό για το πού πήγε ο κάθε χρήστης. Προς το παρόν, το εργαλείο της Apple, που ανανεώνεται σε καθημερινή βάση, καταγράφει τις μεταβολές σε  μόνο τρεις κατηγορίες μετακινήσεων : με τα πόδια, με όχημα ή με δημόσια μέσα μεταφοράς (γι' αυτό το τελευταίο δεν αναφέρεται εκτίμηση για την Ελλάδα), ενώ το εργαλείο της Google περιλαμβάνει περισσότερες επιλογές (καταστήματα, πάρκα, γραφεία κ.ά.). Σε γενικές γραμμές πάντως τα δύο εργαλεία φαίνεται να δίνουν παραπλήσιες εικόνες για τις επιμέρους χώρες. Εκ των πραγμάτων, η Apple έχει διαθέσιμα λιγότερα δεδομένα σε σχέση με τη Google, η οποία κάνει χρήση στοιχείων όχι μόνο από κάθε συσκευή Android, αλλά ακόμη και από τα iPhones της Apple, στα οποία είναι εγκατεστημένο το  Google Maps . Διαβάστε επίσης Κορωνοϊός: 745 παραβάσεις για μετακινήσεις τη Δευτέρα του Πάσχα - Τρεις συλλήψεις Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/215407/ti-deixnei-gia-tis-metakiniseis-ton-ellinon-en-meso-koronoioy-to-neo-online-ergaleio-tis-apple
tech,www.cnn.gr,Antivirus Crowdhackathon: Οι εφαρμογές που ξεχώρισαν στον πρώτο κύκλο,"21:58 Κυριακή, 12 Απριλίου 2020","Newsroom, CNN Greece","Πραγματοποιήθηκε με επιτυχία ο 1ος κύκλος του απομακρυσμένου μαραθωνίου καινοτομίας για την αντιμετώπιση της πανδημίας  Antivirus Crowdhackathon . μαραθώνιος καινοτομίας συνέπειες της παvδημίας Η έναρξη του πρώτου κύκλου του μαραθωνίου πραγματοποιήθηκε την Πέμπτη 2 Απριλίου με το Kick Off Meeting, στο οποίο συμμετείχαν απομακρυσμένα πάνω από 250 συμμετέχοντες, διαγωνιζόμενοι, ομάδες, μέντορες και φορείς υποστήριξης. Στην έναρξη συμμετείχε και ο Περιφερειάρχης Αττικής  Γιώργος Πατούλης  ο οποίος σημείωσε ότι η Περιφέρεια Αττικής θα υποστηρίξει τις καλύτερες εφαρμογές για να υλοποιηθούν το συντομότερο δυνατό παραγωγικά (βίντεο), ενώ στη συνέχεια πρόσθεσε: «Ο πρώτος μαραθώνιος καινοτομίας που οργανώνει η Περιφέρεια Αττικής υλοποιείται σε μια κρίσιμη περίοδο για τη χώρα μας και για όλο τον πλανήτη. Καλώ τους συμμετέχοντες να συμβάλλουν με τις προτάσεις τους στην ανάπτυξη εφαρμογών και προγραμμάτων που θα βοηθήσουν, τη διοίκηση και τους πολίτες. Είναι ιδιαίτερα ενθαρρυντικό το γεγονός ότι ο πρώτος μαραθώνιος καινοτομίας της Περιφέρειας Αττικής έχει βρει τόσους πολλούς υποστηρικτές, τόσο σε επίπεδο κεντρικής διοίκησης και αυτοδιοίκησης, όσο και σε επίπεδο χορηγών. Αυτό με κάνει να αισιοδοξώ ότι θα είναι σύμμαχοί μας και στο επόμενο βήμα που αφορά στην ανάπτυξη και την υλοποίηση των προτάσεων που θα αναδειχθούν μέσα από τον μαραθώνιο. Με την Crowdpolicy έχουμε συνεργαστεί και στο παρελθόν και είμαι βέβαιος ότι το τελικό αποτέλεσμα θα είναι ιδιαίτερα χρήσιμο για όλους μας». 70 ομάδες και 250 διαγωνιζόμενοι, Antivirus Crowdhackathon Κατά την διαδικασία των παρουσιάσεων συμμετείχε και ο Περιφερειάρχης Αττικής κ. Πατούλης, ο οποίος επισήμανε την σημασία της πρωτοβουλίας αυτής, αλλά και της  καινοτομίας και της επιχειρηματικότητας , στην εξέλιξη της κοινωνίας αλλά και της οικονομίας, όπως και στην παροχή καινοτόμων λύσεων στα προβλήματα των πολιτών, που έχει δημιουργήσει η πανδημία. Είναι σημαντικό να αναφερθεί ότι το επίπεδο των εφαρμογών που παρουσιάστηκαν είναι  αρκετά υψηλό  και οι ομάδες και εταιρείες του 1ου κύκλου θα συνεχίσουν και στον 2ο κύκλο με άμεσο στόχο την εξέλιξη και την ωρίμανση της ιδέας τους σε επίπεδο  Proof of Concept (PoC). Σημειώνεται επίσης ότι το antivirus crowdhackathon εξελίσσεται σε ένα διαρκές δίκτυο τεχνολογικής καινοτομίας το οποίο θα λειτουργεί συνεχώς σε όλη τη διάρκεια της πανδημίας και με τη βοήθεια συνεργατικών εργαλείων. Οι ομάδες που διακρίθηκαν Η επιτροπή αξιολόγησης αφού παρακολούθησε όλες τις παρουσιάσεις προχώρησε στην αξιολόγηση των εφαρμογών με διαδικτυακή εφαρμογή και στην επιλογή επτά (7) ομάδων-εταιριών που ξεχώρισαν σε αυτό τον κύκλο για την ιδέα τους και την υλοποίησή τους. Η επιτροπή αξιολόγησης προχώρησε στη δημιουργία τριών (3) κατηγοριών ώς εξής: Κατηγορία 1η: PoC Ready Οι εφαρμογές που βρίσκονται σε αυτό το στάδιο έχουν την δυνατότητα να αναπτύξουν την ιδέα τους σε επίπεδο Proof-of-Concept (PoC), δηλαδή σε ένα πρώτο πιλοτικό, με την υποστήριξη της Περιφέρειας Αττικής και των συνεργαζόμενων φορέων, ενώ παράλληλα θα συνεχίσουν τη βελτίωση των προτάσεών τους και μέσα από τους επόμενους κύκλους του antivirus crowdhackathon. Σε αυτή την κατηγορία διακρίθηκαν οι ομάδες: Inertia:  υλοποίηση πλατφόρμας τακτικής καταγραφής κατάστασης υγείας από το σπίτι, με δυνατότητα αυτόματης ενημέρωσης ιατρικού προσωπικού και αναγνώρισης των σοβαρότερων περιπτώσεων μέσω τεχνολογιών τεχνητής νοημοσύνης. Ικέσιος:  πλατφόρμα ευαισθητοποίησης της κοινότητας, αφιερωμένη στη συλλογή, την ανταλλαγή και τη στατιστική ανάλυση των πληροφοριών που προέρχονται από πολίτες σχετικά με την εξάπλωση του ιού COVID-19. Panwise:  community driven delivery υπηρεσία που εστιάζεται στην παροχή πρόσβασης στα προϊόντα πρώτης ανάγκης — παντοπωλεία και φαρμακευτικά προϊόντα — για τις πιο ευάλωτες ομάδες του πληθυσμού, χωρίς να χρειάζεται να εγκαταλείψουν ποτέ το σπίτι τους. Βασικός στόχος της πλατφόρμας είναι να καταστεί η εφαρμογή αυτή όσο το δυνατόν πιο προσβάσιμη σε όλα τα μέρη του πληθυσμού. Anti.o:  πλατφόρμα η οποία παρέχει 3 υπηρεσίες για το κορωνοϊό: ειδοποιήσεις σχετιζόμενες με τον κορωνοϊό, ενημέρωση, τηλε-εκπαίδευση για σχολεία. Come Together:  δυνατότητα παροχής πιστοποιητικών ανοσίας με χρήση τεχνολογιών Blockchain, για επιστροφή των πολιτών στην πλήρη οικονομική και κοινωνική δραστηριότητα με ασφάλεια και με προστασία προσωπικών δεδομένων Κατηγορία 2η: Roll-out Ready Ώριμες ομάδες και εταιρείες των οποίων οι εφαρμογές μπορούν να μπουν ή/και έχουν μπει ήδη σε άμεση παραγωγική υλοποίηση (Roll-out). Επιλέχθηκαν οι ομάδες-εταιρίες που αυτή τη στιγμή έχουν ολοκληρωμένη παραγωγική εφαρμογή και μπορούν να δώσουν την λύση τους για άμεση αξιοποίηση σε φορείς για την αντιμετώπιση της πανδημίας, ώστε να υπάρχουν τα πρώτα άμεσα αποτελέσματα (quick wins) για την οικονομία και την κοινωνία με την υποστήριξη των συνεργαζόμενων φορέων του antivirus crowdhackathon. Σε αυτή την κατηγορία διακρίθηκαν οι ομάδες — εταιρείες: iSprinters:  η λύση #HealthentiaForCovid είναι εφαρμογή #selfAssessment & #SymptomTracker που βοηθάει τους πολίτες να αναγνωρίσουν και να παρακολουθήσουν συμπτώματα του ιού, ενώ υπάρχει και πλατφόρμα διαχείρισης που δείχνει την κατανομή τους ανά περιοχή και εντοπίζει τον πληθυσμό με υψηλό κίνδυνο λοίμωξης. Orderstate:  πλατφόρμα παρακολούθησης αποστολής παραγγελιών με ενημέρωση προβλεπόμενου χρόνου παράδοσης, δυνατότητα επικοινωνίας και καταχώρησης ειδικών παρατηρήσεων σχετικά με τον τρόπο παραλαβής και επιβεβαίωση από τον τελικό παραλήπτη. Κατηγορία 3η: Ready to fast-track Διακρίθηκαν δύο ακόμα ομάδες, τις οποίες επέλεξαν συνεργαζόμενοι φορείς για να τις υποστηρίξουν ώστε να προχωρήσουν πιο γρήγορα την ιδέα τους και να την εξελίξουν (fast-track). Παράλληλα, αυτές οι παρακάτω ομάδες θα συνεχίσουν τη βελτίωση των προτάσεών τους και μέσα από τους επόμενους κύκλους του antivirus crowdhackathon. Omnis:  υλοποίηση πλατφόρμας ενημέρωσης και υποστήριξης για ενδεχόμενη νόσηση από κορωνοϊό, μέσω καταγραφής συμπτωμάτων και επεξεργασίας βιομετρικών όπως η θερμοκρασία του σώματος. Covilisation:  υλοποίηση εφαρμογής για κινητά τηλέφωνα που αποσκοπεί στην ιχνηλάτηση επαφών με COVID-19 μέσω GPS positioning και μέσω πληροφοριών που θα έχει δώσει ο ίδιος ο χρήστης για τις επαφές του και ιδιαίτερα για αυτές που έρχεται σε κοντινή σωματική επαφή μία ή περισσότερες φορές κατά τη διάρκεια των 2 τελευταίων εβδομάδων. Σημειώνεται ότι η επιτροπή αξιολόγησης του Antivirus Crowdhackathon, αποτελείται από τους εξής: Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Κορωνοϊός: Στις 4 Μαΐου επιστρέφουν στις δουλειές τους 2,8 εκατομμύρια Ιταλοί",https://www.cnn.gr/tech/story/215057/antivirus-crowdhackathon-oi-efarmoges-poy-xexorisan-ston-proto-kyklo
tech,www.cnn.gr,Συναγερμός στο Facebook: Αποκαλύφθηκε στοχευμένη επίθεση κατασκοπείας στο WhatsApp ,"09:24 Τρίτη, 14 Μαίου 2019","Newsroom, CNN Greece","Χάκερ  εγκατέστησαν εξ αποστάσεως λογισμικό κατασκοπείας σε  κινητά   τηλέφωνα  και άλλες συσκευές, εκμεταλλευόμενοι ένα ευάλωτο σημείο στην εφαρμογή ανταλλαγής μηνυμάτων  WhatsApp , που ανήκει στο  Facebook . Η  κυβερνοεπίθεση , που έγινε αντιληπτή προ ημερών, αφορούσε μόνο ένα  επιλεγμένο   αριθμό   χρηστών  (όχι όλη τη βάση των περίπου  1,5 δισεκατομμυρίων χρηστών)  και ενορχηστρώθηκε από ένα «κυβερνο-δράστη μεγάλων ικανοτήτων», σύμφωνα με το WhatsApp, που κυκλοφόρησε τη Δευτέρα μια  αναβάθμιση ασφαλείας και καλεί τους χρήστες να την εγκαταστήσουν άμεσα στη συσκευή τους.   Το λογισμικό κατασκοπίας έχει αναπτύξει η ισραηλινή εταιρεία κυβερνοασφάλειας  NSO   Group , η οποία όμως αρνήθηκε την παραμικρή εμπλοκή της στην υπόθεση.   Οι χάκερ χρησιμοποίησαν τη λειτουργία  φωνητικής   κλήσης  του WhatsApp για να καλέσουν τη συσκευή του χρήστη-στόχου. Ακόμη κι αν αυτός δεν απαντούσε, το λογισμικό κατασκοπίας μπορούσε να «τρυπώσει» και να εγκατασταθεί στη συσκευή του, ενώ η κλήση συχνά  εξαφανιζόταν  από το  μητρώο   κλήσεων  σαν μην είχε γίνει ποτέ, σύμφωνα με τους « Financial   Times », το  BBC  και την εφημερίδα « Guardian ».   Οι  τεχνικοί κυβερνοασφάλειας  της WhatsApp ήταν οι πρώτοι που αντιλήφθηκαν την παραβίαση και ενημέρωσαν εταιρείες κυβερνο-ασφάλειας, το υπουργείο  Δικαιοσύνης  των  ΗΠΑ  και οργανώσεις προστασίας των ανθρωπίνων δικαιωμάτων.  5 Photos: 5 Photos: 5 Photos: 5 Photos: 5 Photos: «Η επίθεση έχει όλα τα χαρακτηριστικά γνωρίσματα μιας ιδιωτικής εταιρείας που φέρεται να συνεργάζεται με κυβερνήσεις, στις οποίες παραχωρεί  λογισμικό κατασκοπίας  που θέτει υπό τον έλεγχο του τις λειτουργίες των λειτουργικών συστημάτων των κινητών τηλεφώνων», δήλωσε η WhatsApp, «δείχνοντας» τη NSO.   Η  ισραηλινή NSO  -πιο γνωστή για το λογισμικό της Pegasus που πωλείται σε μυστικές υπηρεσίες και μπορεί να υποκλέψει δεδομένα από συσκευές-στόχους είτε μέσω του  μικροφώνου  είτε της κάμερας τους- απάντησε ότι «η τεχνολογία της NSO παραχωρείται σε εξουσιοδοτημένες  κυβερνητικές   υπηρεσίες  με μόνο σκοπό την καταπολέμηση του εγκλήματος και της τρομοκρατίας. Η εταιρεία δεν  λειτουργεί  η ίδια το σύστημα…Η NSΟ ποτέ δεν θα χρησιμοποιούσε, ούτε θα μπορούσε να  χρησιμοποιήσει, την τεχνολογία της η ίδια, προκειμένου να στοχοποιήσει οποιοδήποτε άτομο ή οργανισμό».   Η WhatsApp ανέφερε ότι είναι  πρόωρο   ακόμη  να γίνει γνωστό πόσοι χρήστες έπεσαν θύμα λαθρακρόασης. Η  Διεθνής Αμνηστία , η οποία στο παρελθόν είχε στοχοποιηθεί από λογισμικό της NSO, δήλωσε ότι η επίθεση δείχνει πως είναι εφικτό αυτό που πάντα φοβούνταν οι οργανώσεις προστασίας των ανθρωπίνων δικαιωμάτων, ότι ορισμένες  κυβερνήσεις κρυφά παρακολουθούν ηλεκτρονικά ενοχλητικούς ακτιβιστές, δημοσιογράφους, δικηγόρους  κ.α.  Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/176540/synagermos-sto-facebook-apokalyfthike-stoxeymeni-epithesi-kataskopeias-sto-whatsapp
tech,www.cnn.gr,Αντικοινωνικοί οι έφηβοι λόγω των social media σύμφωνα με πολυετή επιστημονική έρευνα ,"23:54 Τετάρτη, 11 Σεπτεμβρίου 2019","Newsroom, CNN Greece","Οι  έφηβοι   που αφιερώνουν περισσότερες από τρεις ώρες τη μέρα  στα  μέσα κοινωνικής δικτύωσης  ( social media ), είναι πιθανότερο να εμφανίσουν υψηλά επίπεδα εσωτερικευμένων συμπεριφορών και κλείσιμο στον εαυτό τους, σύμφωνα με μια νέα  αμερικανική  επιστημονική έρευνα . Η εσωτερίκευση περιλαμβάνει την  κοινωνική απόσυρση  και τη μοναξιά, τη  δυσκολία αντιμετώπισης του  άγχους  και της  κατάθλιψης , καθώς και τη δυσκολία έκφρασης των συναισθημάτων τους. Το αντίθετο πρόβλημα εξωτερίκευσης είναι η  επιθετικότητα  προς τους άλλους, η ανυπακοή, η γενικότερη αντικοινωνική συμπεριφορά κ.ά. Οι ερευνητές της Σχολής Δημόσιας Υγείας του Πανεπιστημίου Τζονς Χόπκινς  της Βαλτιμόρης, με επικεφαλής την Κίρα Ριμ, που έκαναν τη σχετική δημοσίευση στο αμερικανικό περιοδικό ψυχιατρικής ""JAMA Psychiatry"", εξέτασαν στοιχεία για  σχεδόν 6.600 παιδιά 13 έως 17 ετών , συσχετίζοντας  σε βάθος τριετίας  το χρόνο που περνούσαν στα μέσα κοινωνικής δικτύωσης, με την ψυχική τους υγεία. Η μελέτη διαπίστωσε ότι  όσο αυξάνεται ο χρόνος στα social media, τόσο αυξάνεται και η πιθανότητα για προβλήματα εσωτερίκευσης , είτε μόνα τους είτε σε συνδυασμό με αντίθετα προβλήματα συμπεριφοράς. Δεν βρέθηκε συσχέτιση ανάμεσα στη χρήση social media και μόνο, στα προβλήματα εξωτερίκευσης.  «Πολλές μελέτες έχουν βρει σχέση ανάμεσα στα ψηφιακά ή κοινωνικά μέσα και στην υγεία των εφήβων, αλλά ελάχιστες μελέτησαν το ζήτημα σε βάθος χρόνου. Η μελέτη μας δείχνει ότι οι έφηβοι που περνάνε πολλές ώρες στα social media, είναι πιθανότερο να αναφέρουν προβλήματα εσωτερίκευσης μετά από ένα χρόνο. Δεν μπορούμε να συμπεράνουμε ότι οπωσδήποτε τα social media προκαλούν τα προβλήματα ψυχικής υγείας, αλλά θεωρούμε ότι ο λιγότερος χρόνος στα social media μπορεί να είναι καλύτερος για την υγεία των εφήβων», δήλωσε η Ριμ. Είναι αξιοσημείωτο ότι περίπου το 17% των εφήβων που εξετάσθηκαν δεν έκαναν καθόλου χρήση social media. Το 32% αφιέρωναν σε αυτά λιγότερο από 30 λεπτά τη μέρα, το 31% μισή ώρα έως τρεις ώρες, το 12% τρεις έως έξι ώρες, ενώ το 8% -δηλαδή ένα παιδί στα δέκα- πάνω από έξι ώρες τη μέρα. Το 9% των παιδιών -σχεδόν ένα στα δέκα- είχαν μόνο προβλήματα εσωτερίκευσης, το 14% μόνο εξωτερίκευσης, το 18% και τα δύο, ενώ το 59% μικρά έως καθόλου προβλήματα. Δεν βρέθηκαν διαφορές ανάμεσα στα δύο φύλα, όσον αφορά τη σχέση χρόνου στα social media και ψυχικής υγείας.  Διαβάστε επίσης «Dance With The Tsiodras»: Το viral remix εμπνευσμένο από την καραντίνα  Οι συμβουλές των ειδικών για το digital marketing εν μέσω «καραντίνας» Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/190318/antikoinonikoi-oi-efivoi-logo-ton-social-media-symfona-me-polyeti-epistimoniki-ereyna
tech,www.cnn.gr,Έλληνες δημιούργησαν έναν τεχνητό «υπέρ-ερευνητή»,"12:37 Σάββατο, 14 Σεπτεμβρίου 2019","Newsroom, CNN Greece","Την  τεχνητή νοημοσύνη  έχουν βάλει στην υπηρεσία της βιοϊατρικής  δύο Έλληνες  οι οποίοι, πριν από περίπου τρία χρόνια, ξεκίνησαν μια  start up επιχείρηση  καινοτομώντας στον τομέα της  επιστήμης   και μάλιστα στην  βιοϊατρική   και την  φαρμακολογία . Ο  Νίκος Τζαγκαράκης , είναι ο συνιδρυτής και διευθύνων σύμβουλος της πλατφόρμας Intoolab, είναι μηχανικός τεχνητής νοημοσύνης και δημιουργός του Tzager, του πρώτου εγκεφάλου τεχνητής νοημοσύνης στον τομέα του, με ιστορικό στην έρευνα και πολλές δημοσιεύσεις. Ο  Μιχάλης Ελευθεράκης , συνιδρυτής και επικεφαλής λειτουργιών της start up είναι μαθηματικός και 20 χρόνια επιχειρηματίας. Το  Intoolab  πρόκειται για πλατφόρμα την οποία χρησιμοποιούν φαρμακευτικές εταιρίες, ερευνητικά κέντρα, πανεπιστήμια και ερευνητές στον τομέα της έρευνας φαρμάκων. Οι χρήστες της πλατφόρμας χρησιμοποιούν τον Tzager, έναν  τεχνητό ερευνητή , που μπορεί να αναλύσει σε μερικά λεπτά εκατοντάδες ή και χιλιάδες έγγραφα και να απαντήσει σε ερωτήσεις των ερευνητών. Μέσα από αλγόριθμους τεχνητής νοημοσύνης, ο Tzager όχι μόνο μπορεί να συνδυάσει πληροφορίες σε δευτερόλεπτα, αλλά κατανοεί και όλη την διαδικασία και τα διάφορα επίπεδα στην έρευνα. «Ο Tzager  είναι ο πρώτος εγκέφαλος τεχνητής νοημοσύνης  στον τομέα της βιοϊατρικής και φαρμακολογίας, ο οποίος κατανοεί όλη τη διαδικασία έρευνας ενός φαρμάκου διαβάζοντας εκατομμύρια έρευνες και διαφόρων τύπων έγγραφα. Η καινοτομία στην περίπτωση του Tzager, βρίσκεται στο ότι, ενώ όλη η κοινότητα της τεχνητής νοημοσύνης είναι επικεντρωμένη στο να δημιουργηθούν απλώς πιο ακριβή στατιστικά μοντέλα, εμείς έχουμε επικεντρωθεί στη δημιουργία λογικής, αντίστοιχης αυτής των ανθρώπων ερευνητών. Στην ουσία δημιουργούμε ένα τεχνητό ερευνητή», εξηγεί στο ΑΠΕ-ΜΠΕ ο Νίκος Τζαγκαράκης. Ενώ προσθέτει: «Λόγω της  ιδιαιτερότητας  των αλγορίθμων που χρησιμοποιούμε, με τη συνεχή εκπαίδευση του Tzager, ευελπιστούμε πολύ σύντομα, ο τεχνητός ερευνητής να μπορεί όχι μόνο να βοηθάει τους ερευνητής σε κάποιο επίπεδο, αλλά να αρχίσει να βοηθάει σε βάθος τα σημερινά προβλήματα που υπάρχουν στον τομέα της ιατρικής. Όταν ένας τεχνητός εγκέφαλος με τη δυνατότητα να διαβάζει και να αναλύει εκατομμύρια έρευνες αρχίζει και αποκτά πιο βαθιά λογική και αντίληψη, τότε φανταστείτε τι προβλήματα μπορούν να λυθούν, τα οποία θα ήταν σχεδόν αδύνατο να λυθούν διαφορετικά». Το Intoolab ξεκίνησε στα μέσα του 2016 ως μία πλατφόρμα, η οποία είχε ως σκοπό  να ενώσει όλη την παγκόσμια έρευνα  σε πανεπιστήμια, ερευνητές, καθηγητές και φοιτητές. Στη συνέχεια οι ιδρυτές του συνειδητοποίησαν ωστόσο, ότι μπορεί να καλύψει περισσότερες ανάγκες των ερευνητών. «Γρήγορα καταλάβαμε ότι  υπήρχε πολύ μεγαλύτερη ανάγκη  για ένα εργαλείο σαν τον Tzager, το οποίο θα βοηθούσε τους ερευνητές όχι στο να ενωθούν μεταξύ τους, αλλά στο να πραγματοποιήσουν την έρευνά τους σε πολύ λιγότερο χρονικό διάστημα. Και ο πρώτος τομέας στον οποίο επικεντρωθήκαμε είναι η βιοϊατρική και πιο συγκεκριμένα, η έρευνα φαρμάκων», επισημαίνει στο ΑΠΕ-ΜΠΕ ο Μιχάλης Ελευθεράκης. Σημείωσε ακόμα ότι «ο συγκεκριμένος τομέας έχει  πάρα πολύ μεγάλη ανάγκη  για εργαλεία σαν τον Tzager, λόγω των μεγάλων βάσεων δεδομένων που έχουν στην διάθεση τους οι εταιρίες φαρμακολογίας αλλά και του πολύ μεγάλου ανταγωνισμού μεταξύ τους. Το βασικότερο όμως είναι ότι η σημαντικότητα του συγκεκριμένου τομέα της βιοϊατρικής για το μέλλον της ανθρωπότητας, καθιστά αναγκαία την κατεύθυνση του τομέα της τεχνητής νοημοσύνης προς τον γενικότερο κλάδο της υγείας». Το Intoolab έχει διακριθεί μέχρι τώρα σε διάφορους διεθνείς διαγωνισμούς και εκδηλώσεις, όπως στο  Top 20 Startup Bootcamp  στο Άμστερνταμ, στο  Top 50 StartupGrind Europe  στο Λονδίνο και στο  Top 10% Startups in WebSummit  στην Πορτογαλία. Ο τομέας των start ups στην Ελλάδα επλήγη τα χρόνια της οικονομικής κρίσης, αλλά όπως λένε όσοι δραστηριοποιούνται σε αυτόν κατάφερε να σταθεί όρθιος. Μάλιστα, όπως λένε, οι προοπτικές είναι πολύ καλύτερες για το μέλλον. «Έχουμε εξαιρετικά μυαλά, που πλέον μένουν και επιχειρούν στην Ελλάδα. Το πιο σημαντικό πρόβλημα αυτή την στιγμή στην Ελλάδα για ένα startup είναι το μεγάλο κόστος των ασφαλιστικών εισφορών. Θα πρέπει να δοθεί μια σχετικά άμεση λύση ώστε να μπορέσουμε να είμαστε ανταγωνιστικοί και να προσελκύσουμε είτε μυαλά που έφυγαν, είτε να αποφύγουμε την φυγή και των επόμενων», καταλήγει μιλώντας στο ΑΠΕ-ΜΠΕ ο Μιχάλης Ελευθεράκης. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/190580/ellines-dimioyrgisan-enan-texnito-yper-ereyniti
tech,www.cnn.gr,Η Google κέρδισε τη νομική μάχη για το «δικαίωμα στη λήθη»,"13:09 Τρίτη, 24 Σεπτεμβρίου 2019","Newsroom, CNN Greece","Το  «δικαίωμα στην λήθη»  που εφαρμόζεται για τους ευρωπαίους χρήστες  δεν έχει παγκόσμια ισχύ για τις μηχανές αναζήτησης  όπως η  Google , αλλά αφορά το σύνολο των χωρών μελών της  Ευρωπαϊκής Ένωσης , αποφάνθηκε σήμερα Τρίτη, το  Δικαστήριο της Ευρωπαϊκής Ένωσης . Η απόφαση δικαιώνει την Google στην αντιπαράθεσή της με την Εθνική Επιτροπή Πληροφορικής και Ελευθεριών της  Γαλλίας  (Cnil), η οποία επέβαλε το 2016 στην Google  πρόστιμο ύψους 100.000 ευρώ , προσάπτοντάς της ότι περιορίζει το «δικαίωμα στην λήθη» μόνο στις ευρωπαϊκές πλατφόρμες της μηχανής αναζήτησης. Η υπόθεση θεωρείται τεστ για την δυνατότητα της Ευρώπης να επεκτείνει την ευρωπαϊκή νομοθεσία πέραν των συνόρων της και των ιδιωτών να ζητούν την  αφαίρεση  προσωπικών δεδομένων  στα αποτελέσματα της αναζήτησης,  χωρίς να παραβιάζεται η  ελευθερία του λόγου   και το  νόμιμο δημόσιο συμφέρον . «Αυτήν την στιγμή, δεν υπάρχει υποχρέωση, σύμφωνα με το ευρωπαϊκό δίκαιο, για έναν διαχειριστή μηχανής αναζήτησης που χορηγεί επιλογή de-referencing (αποαναφορά) ... να εκτελεί αυτήν την de-referencing σε όλες τις πλατφόρμες της μηχανής αναζήτησης», αναφέρεται στην απόφαση του  Δικαστηρίου της Ευρωπαϊκής Ένωσης . «Ωστόσο, το  ευρωπαϊκό δίκαιο  απαιτεί ο διαχειριστής της μηχανής αναζήτησης να εφαρμόζει την  de-referencing  σε όλες τις πλατφόρμες της μηχανής αναζήτησης που αντιστοιχούν στο σύνολο των χωρών μελών της Ευρωπαϊκής Ένωσης», αναφέρεται στο κείμενο της απόφασης. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/191640/h-google-kerdise-ti-nomiki-maxi-gia-to-dikaioma-sti-lithi
tech,www.cnn.gr,Η Ελλάδα αποκτά τη δική της Γενική Διεύθυνση Κυβερνοασφάλειας,"12:01 Παρασκευή, 13 Σεπτεμβρίου 2019",,"Τη σύσταση της  Γενικής Διεύθυνσης Κυβερνοασφάλειας  περιλαμβάνει το Αναπτυξιακό Πολυνομοσχέδιο, το οποίο έχει τεθεί προς δημόσια διαβούλευση, δημιουργώντας για πρώτη φορά μία δομή που θα αναλάβει, μεταξύ άλλων, το ρόλο της  προστασίας των κρίσιμων υποδομών  από ψηφιακές απειλές. Η Γενική Διεύθυνση  Κυβερνοασφάλειας   θα ανήκει οργανωτικά στη Γενική Γραμματεία Τηλεπικοινωνιών και Ταχυδρομείων του υπουργείου Ψηφιακής Διακυβέρνησης, ενώ ο επικεφαλής της θα μπορεί να προέρχεται τόσο από το προσωπικό του υπουργείου όσο και από τα σώματα ασφαλείας, καθώς επίσης και από το χώρο των πανεπιστημίων εφόσον διαθέτει τα  σχετικά προσόντα . Το  πολυνομοσχέδιο  περιλαμβάνει ακόμη τις  νέες διατάξεις  για την αδειοδότηση των κεραιών και σταθμών βάσης των  δικτύων κινητής τηλεφωνίας . Πρόκειται για κάτι που ανέμενε εδώ και πολύ καιρό η τηλεπικοινωνιακή αγορά προκειμένου να γίνει εφικτή η επιτάχυνση της διαδικασίας ανάπτυξης των δικτύων επόμενης γενιάς. Επιπλέον, όπως προκύπτει από το πολυνομοσχέδιο, η Γενική Διεύθυνση Τηλεπικοινωνιών & Ταχυδρομείων του υπουργείου Ψηφιακής Διακυβέρνησης θα είναι υπεύθυνη και για τη διαμόρφωση του  Εθνικού Ευρυζωνικού Σχεδίου . Όπως επισημαίνεται, το Εθνικό Ευρυζωνικό Σχέδιο αποτελεί τον οδικό χάρτη για την ανάπτυξη  σύγχρονων δικτυακών υποδομών  στη χώρα, συμπεριλαμβανομένων, ιδίως των δικτύων οπτικών ινών, των δικτύων πέμπτης γενιάς (5G), των δικτύων WiFi, των υποδομών έξυπνων πόλεων, των υποδομών για διαδρόμους έξυπνης αυτοματοποιημένης οδήγησης και των πάσης φύσεως υποδομών σταθερών, ασυρματικών και δορυφορικών δικτύων τηλεπικοινωνιών καθώς και των εξειδικευμένων δικτύων που λειτουργούν ως  διαδίκτυο των πραγμάτων  (ΙοΤ, Internet of Things). Το Εθνικό Ευρυζωνικό Σχέδιο εγκρίνεται με απόφαση του υπουργού Ψηφιακής Διακυβέρνησης, ύστερα από πρόταση της Γενικής Γραμματείας Τηλεπικοινωνιών και Ταχυδρομείων και περιλαμβάνει κυρίως την  πολιτική ανάπτυξης  των δικτύων, τους  στόχους  και τα  μέσα για την επίτευξή  τους. Τέλος, το πολυνομοσχέδιο προβλέπει, όπως είχε προαναγγελθεί από τον υπουργό Ψηφιακής Διακυβέρνησης, Κυριάκο Πιερρακάκη, τη  σύσταση επιτροπής υψηλού επιπέδου  για τον ψηφιακό και διοικητικό μετασχηματισμό της Ελλάδας. Σκοπός της επιτροπής είναι: Η επιτροπή θα αποτελείται από  πρόσωπα εγνωσμένου κύρους  και ειδικούς εμπειρογνώμονες από τον χώρο της πολιτικής, της επιστήμης και των γραμμάτων και των τεχνών, τα οποία δεν λαμβάνουν, για τη συμμετοχή τους σε αυτή, οποιαδήποτε αποζημίωση ή αμοιβή, εκτός των οδοιπορικών τους, δηλαδή τα έξοδα διαμονής και μετακίνησης τους. Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/190453/h-ellada-apokta-ti-diki-tis-geniki-dieythynsi-kyvernoasfaleias
tech,www.cnn.gr,Η κινεζική λογοκρισία στο Internet: Κλεφτοπόλεμος και ακρότητες,"22:51 Παρασκευή, 13 Σεπτεμβρίου 2019","Newsroom, CNN Greece","Τίποτα δεν αντανακλά τη δύναμη της εικονικής  φωτογραφίας  του ανθρώπου που στέκεται μπροστά στα τανκ, στην πλατεία  Τιέν Αν Μεν , όσο οι προσπάθειες που γίνονται να λογοκριθεί στο  Internet . Κυριολεκτικά κάθε εικόνα που έστω και υπονοεί κάποια σχέση με τη συγκεκριμένη φωτογραφία διαγράφεται, από το πολύ στενό σύστημα παρακολούθησης του  διαδικτύου  που υπάρχει στην  Κίνα . Κάθε  αναπαράσταση  της σκηνής, όπως μια σειρά από παπάκια που στέκονται το ένα πίσω από το άλλο, ή μερικά βιβλία μπροστά σε έναν αναπτήρα, έχουν όλα διαγραφεί. Σύμφωνα με το  Weiboscope  -ένα παρατηρητήριο των social media με έδρα το Πανεπιστήμιο του  Χονγκ Κονγκ-  ακόμα και ο πίνακας του Φρανσίσκο Γκόγια « Τρίτη Μαΐου 1808» (του 1814), ο οποίος προσομοιάζει σε συναίσθημα και σύνθεση τον άνθρωπο των τανκς, δεν θα πέρναγε από τη λογοκρισία. Πίσω από το τείχος λογοκρισίας του κινεζικού internet, η σφαγή στην πλατεία Τιέν Αν Μεν δεν συνέβη ποτέ, οι συνεχιζόμενες  ταραχές στο Χονγκ Κονγκ  είναι υποκινούμενες από τη Δύση και ο  Γουίνι το αρκουδάκι,  απλώς δεν υπάρχει. Αυτό το ολοένα και πιο αυστηρό κλίμα λογοκρισίας έχει δημιουργήσει και αριστοτεχνικές τεχνικές παράκαμψής του. Ενώ οι λέξεις «πιάνονται »  πιο εύκολα, οι εικόνες είναι δύσκολο να αναγνωριστούν και να λογοκριθούν.  1. Blocked by WeChat 2. Not blocked by WeChat  pic.twitter.com/GvJKYIlfoF June 12, 2019 Άρθρα από απαγορευμένα sites, όπως αυτό των  New York Times , εμφανίζονται στο  Weibo  (την κινεζική εκδοχή του Twitter, το οποίο φυσικά είναι μπλοκαρισμένο στην Κίνα) σε εικόνες στραμμένες ανάποδα. Ένας συγγραφέας κατάφερε να κρατήσει μια εικόνα από τις διαδηλώσεις στο Χονγκ Κονγκ, στο  WeChat,  αλλά μόνο αφού χρειάστηκε πρώτα να την περάσει από πολλά «καλλιτεχνικά »  φίλτρα και να τη γυρίσει στο πλάι. Οι Κινέζοι που θέλουν να παρακάμψουν τη λογοκρισία έχουν γίνει πολύ εφευρετικοί και έχουν εφεύρει ένα ολόκληρο σύστημα με εικόνες για να επικοινωνούν. Τους τελευταίους μήνες, η λογοκρισία στο internet έχει γίνει  πιο αυστηρή . Τον Ιούνιο, η 30 επέτειος από τη σφαγή στην Τιέν Αν Μεν έκανε τους λογοκριτές να είναι σε κόκκινο συναγερμό. Η  Washington Post  και ο  Guardian  μπλοκαρίστηκαν εκ νέου, μαζί με αρκετά ακόμα ειδησεογραφικά sites.          A post shared by 64CensoredPics (@64censoredpics)  on  Ο J ason Ng , συγγραφέας του  «Μπλοκαρισμένος στο Weibo»  («Blocked on Weibo » , 2013), σημειώνει ότι η πρώτη προτεραιότητα της κινεζικής κυβέρνησης είναι να εμποδίσει κάθε μαζική αντικυβερνητική πράξη. Αλλά, για τον Ng, το θέμα είναι οι γκρίζες περιοχές, εκεί όπου το κράτος πάει πέρα από το να εμποδίζει την πολιτική αναταραχή. «Ξεκάθαρα δεν είναι μόνο οι διαμαρτυρίες που λογοκρίνονται.  Υπάρχει μια πατέντα, ένας στόχος» , λέει. «Είναι εντυπωσιακό αν δούμε τους λόγους για τους οποίους διαγράφονται τα πράγματα. Πώς προσπαθεί η κυβέρνηση να διαμορφώσει τους  κοινωνικούς κανόνες  και την  κουλτούρα , μέσα από τη  λογοκρισία» . Κάποιες από τις εικόνες που διεγράφησαν, δεν προκαλούν έκπληξη: Απεικονίσεις της κρατικής βίας,  καρτούν που σατιρίζουν τους ηγέτες της χώρας  και εναέριες λήψεις από διαδηλώσεις. Αλλά κάποιες άλλες φαίνονται εντελώς άσχετες. Όλες οι εικόνες, ακόμα και οι ανώδυνες, των κορυφαίων Κινέζων αξιωματούχων, απαγορεύονται, εκτός από τα επίσημα websites..          EMOJI - No need to translate #tankman #tank #china #censored #censorship #tiananmensquare #tiananmen #collectivememory #memory #remember #journalism #media #education #hku #jmsc #64censoredpics #weibo #weiboscope #june4th #1989 #六四事件 #天安門 A post shared by   64CensoredPics  (@64censoredpics) on  Τα πράγματα περιπλέκονται ακόμα περισσότερο και φτάνουν τα όρια του γελοίου, όταν οι ιδιωτικές εταιρείες αναλαμβάνουν να αυτολογοκριθούν για να συμμορφωθούν με τους κανόνες. Για παράδειγμα, όταν ο Πρόεδρος Τζινπίνγκ ανέστειλε το χρονικό περιορισμό της θητείας του,  το γράμμα n εξαφανίστηκε  από τα sites, ως έμμεση σατιρική αναφορά στο άπειρο της θητείας του. Το Κινεζικό Κομμουνιστικό Κόμμα είναι ιδιαίτερα ευαίσθητο στα  πολιτικά αστεία . Το 2013, οταν εμφανίστηκε μια εικόνα που  συνέκρινε τον Ομπάμα και τον Τζινπίνγκ με τον Τίγρη και τον Γουίνι τον αρκούδο , το διάσημο καρτούν εξαφανίστηκε εντελώς και πέρυσι η ταινία στον οποία πρωταγωνιστεί δεν παίχτηκε καν στην Κίνα.  Ο Γουίνι το αρκουδάκι εξαφανίζεται από το πρόσωπο της γης στην Κίνα (CNNi) Ο  Τσάρλι Σμιθ  (ψευδώνυμο για έναν από τυς ιδρυτές του  GreatFire.org , ενός οργανισμού για την ελευθερία του λόγου στην Κίνα), πιστεύει ότι αυτό είναι ενδεικτικό τυης ευαισθησίας του Κινέζου ηγέτη. «Πραγματικά, θα μπορούσε να συγκριθεί κανείς και με  χειρότερα καρτούν από τον Γουίνι» , λέει. Μπορεί ο Γουίνι να είναι το πιο διάσημο από τα καρτούν που έχουν εξαφανιστεί από την Κίνα, αλλά δεν είναι το μόνο. Πριν από χρόνια, η λογοκρισία αφαίρεσε κάθε αναφορά ενός  φουσκωτού βάτραχου , επειδή οι χρήστες τον συνέδεαν με τον τότε Πρόεδρο  Ζιάνγκ Ζεμίν , ο οποιος είχε το παρατσούκλι «βάτραχος » . Και μετά από μια αναπαράσταση του ανθρώπου της Τιέν Αν Μεν η οποία χρησιμοποίησε  λαστιχένια φουσκωτά παπάκια  αντί για τανκ, τα λαστιχένια φουσκωτά παπάκια καταδικάστηκαν για πάντα, όπως λέει ο Σμιθ. Οτιδήποτε μπορεί να σκαλίσει τη μνήμη των ανθρώπων και να τους επαναφέρει σε αυτήν αμφιλεγόμενα γεγονότα, μπαίνει αμέσως στο στόχαστρο.  Εικόνες από κεριά , τα οποία συνδέονται με τις επετείους, απομακρύνονται από παντού σε κάθε επέτειο της Τιέν Αν Μεν. Όταν ο Liu Xiaobo πέθανε, τον Ιούλιο του 2017,  οι λογοκριτές αφαίρεσαν και τις εικόνες με άδειες καρέκλες.  Κι αυτό επειδή ο Liu τιμήθηκε με μια άδεια καρέκλα στην τελετή απονομής των βραβείων Νόμπελ το 2010, επειδή δεν του επετράπη η έξοδος από τη χώρα για να παραλάβει το βραβείο του. Και κάπως έτσι, ένα απλό αντικείμενο οικιακής χρήσης έγινε  πολιτικό σύμβολο . Το να προσπαθήσεις να κερδίσεις τη λογοκρισία, σημαίνει  να κάνεις μια εικόνα αόρατη για τους λογοκριτές , αλλά σαφή στους άλλους χρήστες. Επειδή τα κινεζικά είναι μια τονική γλώσσα, υπάρχουν πολλές λέξεις που αποκτούν διαφορετική σημασία, ανάλογα με το πώς προφέρονται. Η φράση «cao ni ma »  μπορεί να σημαίνει ένα  αλπακά  ή  «γαμιέτ@ι η μάνα σου».  Το αλπακά πήρε τεράστιες διαστάσεις στο internet, καθώς η κινεζική λογοκρισία δεν μπορεί να το «πιάσει » . He Xie (καβούρια) (2010), Ai Weiwei Ο Κινέζος καλλιτέχνης  Άι ΓουέιΓουέι  χρησιμοποίησε το συμβολισμό σε έργα του, συνδυάζοντάς τον με τα καβούρια. Η λέξη καβούρι στα κινεζικά ακουγεται το ίδιο με τη λέξη  «αρμονία» , μια αναφορά στην προσπάθεια των κυβερνήσεων να δημιουργήσουν μια «αρμονική κοινωνία » . Το 2010 ο Άι έφτιαξε το έργο  «He Xie»  (καβούρια) στο οποίο έβαλε 3.200 πορσελάνινα καβούρια και όταν η κυβέρνηση έκλεισε το στούντιό του στη Σαγκάη, κάλεσε τους οπαδούς του να φάνε καβούρια πριν εκείνο  κατεδαφιστεί . Η λογοκρισία, πάντως, κάνει ότι μπορεί. Όταν το  #metoo  (wo yeshi) απαγορεύθηκε, από φόβο ότι θα έσπερνε τη Δυτική κουλτούρα στη χώρα, οι χρήστες κατέφυγαν στο  mi tu, που σημαίνει  κουνελάκι από ρύζι . Σύντομα απαγορεύτηκαν και τα κουνελάκια από ρύζι... Η πολιτική της Κίνας για τη λογοκρισία του internet, μοιάζει με την  οικονομική της πολιτική : Δίνεις αρκετή ελευθερία στους ανθρώπους ώστε να μην αισθάνονται  καταπιεσμένοι , αλλά όχι αρκετή ώστε να πορέσουν να οργανωθούν εναντίον σου. Είναι μια λεπτή γραμμή και πρόσφατα στο Weibo εμφανίστηκε ένα ποστ που έγινε viral και το οποίο σημείωνε ότι «η  απουσία κάθε διεθνούς είδησης  από το κινεζικό internet γίνεται όλο και πιο παράξενη » . Το ποστ εξαφανίστηκε πολύ σύντομα... The forbidden images of the Chinese internet,Kelsey AblesKelsey Ables , CNNi Διαβάστε επίσης Κορωνοϊός: 30 νέα κρούσματα στην Κίνα - Κανένας νέος θάνατος τις τελευταίες 24 ώρες ΗΠΑ: Το Μιζούρι μηνύει την Κίνα για οικονομικές ζημίες λόγω κορωνοϊού Κορωνοϊός: Πάνω από 2,5 εκατομμύρια τα κρούσματα στον κόσμο ",https://www.cnn.gr/tech/story/190501/h-kineziki-logokrisia-sto-internet-kleftopolemos-kai-akrotites
tech,www.cnn.gr,Κενό ασφαλείας στον Internet Explorer επιτρέπει σε χάκερς να εγκαταστήσουν κακόβουλο λογισμικό ,"08:14 Τετάρτη, 25 Σεπτεμβρίου 2019","Newsroom, CNN Greece","Η  Microsoft   ανακοίνωσε ότι κυκλοφόρησε μια  επείγουσα ενημέρωση ασφαλείας  για να διορθώσει ένα πρόβλημα στο πρόγραμμα πλοήγησης  Internet Explorer , το οποίο θα μπορούσαν να  εκμεταλλευθούν χάκερς. Το κενό ασφαλείας, που ανακαλύφθηκε από μηχανικό της Google, μπορεί να επιτρέψει στους χάκερ να χρησιμοποιήσουν τον Internet Explorer για να εγκαταστήσουν  κακόβουλο λογισμικό στους υπολογιστές των ανύποπτων χρηστών . Οι χάκερ πιστεύεται ότι έχουν ήδη δημιουργήσει ιστοσελίδες-παγίδες μέσω των οποίων «μολύνουν» τους επισκέπτες που χρησιμοποιούν το συγκεκριμένο πρόγραμμα. Η Microsoft έκανε γνωστό ότι το πρόβλημα αφορά τις εκδόσεις  9 έως 11 του Internet Explorer  και συμβούλευσε τους συχνούς χρήστες του browser ν α «κατεβάσουν» την ενημέρωση ασφαλείας στον υπολογιστή τους. Συνήθως η εταιρεία κυκλοφορεί τέτοιες ενημερώσεις ανά μήνα, αλλά η σοβαρότητα του προβλήματος και το γεγονός ότι αυτό ήδη έχει «αξιοποιηθεί» από κυβερνο-εγκληματίες,  οδήγησε την εταιρεία στο να κυκλοφορήσει έκτακτα την ενημέρωση , σύμφωνα με το BBC. Η χρήση του κάποτε δημοφιλέστατου διεθνώς Internet Explorer έχει πια μειωθεί αισθητά (περίπου στο 8% των χρηστών), καθώς πολλοί πλέον χρησιμοποιούν το νέο πρόγραμμα πλοήγησης της Microsoft, τον Edge. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/191679/keno-asfaleias-ston-internet-explorer-epitrepei-se-xakers-na-egkatastisoyn-kakovoylo-logismiko
tech,www.cnn.gr,Με το Galaxy Note 10+ η Samsung ανέβασε ψηλά τον πήχυ,"14:18 Πέμπτη, 26 Σεπτεμβρίου 2019",,"Ο ανταγωνισμός στο χώρο των  smartphones  έχει φθάσει πλέον σε εξαιρετικά υψηλά επίπεδα. Τόσο υψηλά ώστε τα κορυφαία μοντέλα των μεγάλων κατασκευαστών, οι αποκαλούμενες και «ναυαρχίδες», να είναι συσκευές με ελάχιστα ψεγάδια και η  επιλογή μεταξύ τους να είναι αρκετά δύσκολη . Πόσο δύσκολο είναι πλέον να επιλέξεις να αγοράσεις ένα κορυφαίο smartphone, εφόσον βέβαια είσαι διατεθειμένος/η να δαπανήσεις ένα διόλου ευκαταφρόνητο (πάνω από 1000 – 1100 ευρώ) προκειμένου να αποκτήσει αυτό που θες, ήταν μία από τις σκέψεις που έκανα, τις λίγες ημέρες που είχα στη διάθεση μου το Galaxy Note 10+, τη πιο πρόσφατα «ναυαρχίδα» της Samsung. Μία εντυπωσιακή από πολλές απόψεις συσκευή με την οποία η Samsung δείχνει ότι έχει «ανεβάσει» πολύ ψηλά τον πήχυ στις συσκευές εκείνες που προορίζονται και για επαγγελματική χρήση. Τρία είναι τα χαρακτηριστικά εκείνα που χαρακτηρίζουν το Note 10+: ο λεπτός σχεδιασμός του, οι νέες δυνατότητες του S Pen και η κάμερα. Φυσικά και δεν υπολείπεται σε επιδόσεις ή αντοχή της μπαταρίας αλλά τα προαναφερθέντα χαρακτηριστικά είναι εκείνα που το κάνουν να ξεχωρίζει. Μία διαφορά που υπάρχει σε σχέση με το παρελθόν είναι πω, για πρώτη φορά, το Note 10 κυκλοφορεί σε δύο εκδόσεις: μία με οθόνη 6,3 ιντσών (Note 10) και μία με οθόνη 6,8 ιντσών (Note 10+). Στη διάθεση μας είχαμε το Note 10+, το οποίο είναι εντυπωσιακά λεπτό και παρά τη μεγάλη οθόνη του δεν σου δίνει την εντύπωση ότι είναι τόσο …μεγάλο! Ενας βασικός λόγος είναι πως η Samsung κατάφερε να ανεβάσει την οθόνη του Galaxy Note 10+ στις 6,8 ίντσες, χωρίς να μεγαλώσει τον όγκο της συσκευής, σε σχέση με την περυσινή της πρόταση. Στο Galaxy Note 10+ εγκαταλείπονται πλήρως τα bezels, παρέχοντας έτσι την ευχέρεια να μεγαλώσει η οθόνη, χωρίς να επιβαρύνεται η φορητότητα και η λειτουργικότητα. Στην πράξη, αν κάποιος χειριζόταν άνετα το Galaxy Note 9 θα χειρίζεται εξίσου άνετα και το Note 10+. Η οθόνη είναι εξαιρετικά ποιοτική με πολύ ζωντανά χρώματα. Τεχνολογίας Dynamic AMOLED, ανάλυσης Quad HD+ (3040x1440 pixels), με πυκνότητα pixel 498 ppi και υποστηρίζοντας το standard HDR 10+ η οθόνη του Galaxy Note 10+ προσφέρει υψηλή ποιότητα, μεγάλη λεπτομέρεια και κορυφαία απεικόνιση των χρωμάτων. Επίσης, ο αναγνώστης δακτυλικού αποτυπώματος είναι κάτω από την οθόνη και αυτό δίνει επιπλέον «χώρο» χωρίς να περιορίζει την ευχρηστία της συσκευής. Μία ενδιαφέρουσα λεπτομέρεια είναι πως στο Note 10 δεν υπάρχει πλέον η «κλασική» θύρα για υποδοχή ακουστικών (3,5 χιλιοστά) αλλά συνδέεται τα ακουστικά στην θύρα USB Type-C που υπάρχει. Σύμφωνα με τη Samsung, το αποτέλεσμα είναι επιπλέον 100 mAh στη μπαταρία που φθάνει στο Note 10+ τα 4300 mAh και η πραγματικότητα είναι πως «άντεξε» στη χρήση μίας ολόκληρης ημέρας, ήτοι δεν χρειαστήκαμε να συνδέσουμε φορτιστή ή power bank. Σημειωτέον πως το Note 10+ υποστηρίζει και φόρτιση στα 45W αλλά ο αντίστοιχος φορτιστής δεν περιλαμβάνεται στο πακέτο. Το... πενάκι Ένας βασικός λόγος που η οικογένεια Note έχει φανατικούς χρήστες είναι το S Pen. Το «πενάκι» έχει εξελιχθεί σε ένα πολύτιμο εργαλείο για τους κατόχους του S Pen και η περσινή αναβάθμιση του με αρκετές δυνατότητες συνεχίζεται και φέτος. Πρακτικά, δεν είναι πλέον μόνο ένα εργαλείο για επαγγελματική χρήση αλλά αξιοποιείται σε διάφορες στιγμές της καθημερινότητας μας. Τα Air Actions, που πέρυσι είχαμε δει μόλις ένα ψήγμα, έχουν εμπλουτιστεί με πλήθος ενεργειών χειρισμού της συσκευής από απόσταση. Με συγκεκριμένες κινήσεις του S Pen ο χρήστης μπορεί να διαχειριστεί από απόσταση σχεδόν όλο το μενού της εφαρμογής της κάμερας, να μεταβεί στην επόμενη ή την προηγούμενη φωτογραφία στη γκαλερί των φωτογραφιών, να αυξήσει ή να μειώσει την ένταση του ήχου κ.α. Επιπλέον, το S-Pen προσφέρει τη δυνατότητα οι ιδιόχειρες σημειώσεις με τη γραφίδα να αναγνωρίζονται και να μπορούν να μετατραπούν σε ένα κανονικό κείμενο, που μπορεί να επεξεργαστεί ή να μοιραστεί ο χρήστης. Εξαιρετικά πρακτικό και δουλεύει και με τα ελληνικά, αρκεί τα γράμματα σας να είναι σχετικά ευανάγνωστα. Σε διαφορετική περίπτωση, η αναγνώριση δεν είναι εφικτή. Κορυφαία κάμερα Ένας άλλος λόγος για να επιλέξει κανείς το Galaxy Note 10+ είναι οι φωτογραφικές δυνατότητες του τηλέφωνου, με την κορεατική εταιρεία να έχει προχωρήσει σε μια σημαντική αναβάθμιση. Το Samsung Galaxy Note 10+ διαθέτει τον κλασσικό συνδυασμό υπερευρυγώνιας, στάνταρ ευρυγώνιας και τηλεφακού, που τείνει να υιοθετήσει το σύνολο της αγοράς στα ακριβότερα στρώματα, μαζί ένα ένα τέταρτο αισθητήρα βάθους. Σε επίπεδο ανάλυσης και διαφράγματος οι τρεις αυτές κάμερες προσφέρουν η μεν υπερευρυγώνια 16 megapixel με διάφραγμα f2.2, η στάνταρ ευρυγώνια 12 megapixel με μεταβλητό διάφραγμα f1.5/F2.4, ενώ ο τηλεφακός είναι στα 12 megapixel με διάφραγμα f2.1. Χάρη στο συνδυασμό αυτό, πλήθος λειτουργιών που υπάρχουν μέσα στο μενού αλλά και τις δυνατότητες χειρισμού της κάμερας μέσω του S-Pen (τις αναφέραμε νωρίτερα) το Samsung Galaxy Note 10+ προσφέρει μια ξεχωριστή εμπειρία φωτογραφίας αλλά και video σε όλα τα επίπεδα. Σε φωτεινές συνθήκες η απόδοση είναι εξαιρετική, τα χρώματα αποδίδονται πειστικά, με ωραία λεπτομέρειας και ευκρίνεια, ενώ τη νύχτα η λειτουργία Night Mode αποτελεί ένα πολύ καλό εργαλείο για να βελτιώσετε το αποτέλεσμα στις δύσκολες φωτιστικές συνθήκες. Από την άλλη πλευρά, η εγγραφή video είναι επίσης απολαυστική με τη Samsung να πιστοποιεί για μια ακόμα φορά ότι σ’ αυτό το πεδίο μπορεί να υπερέχει έναντι του ανταγωνισμού. Ο σταθεροποιητής εικόνας (ενισχύεται και με ηλεκτρονική σταθεροποίηση στα 1080p) βοηθάει πολύ στη βελτίωση της ποιότητας. Ενδιαφέρουσα είναι και η λειτουργία τρισδιάστατης σάρωσης αντικειμένων, με το κατέβασμα της απαραίτητης εφαρμογής, που επιτρέπει το 3D σκανάρισμα αντικειμένων και την εισαγωγή τους στο app της κάμερας. Έξυπνη εφαρμογή αλλά θέλει ακόμη δουλειά. Υψηλές επιδόσεις Με δεδομένο ότι πρόκειται για μία συσκευή με τιμή στα 1149 ευρώ είναι μάλλον αναμενόμενο οι επιδόσεις να είναι κορυφαίες. Το Galaxy Note 10+ χρησιμοποιεί ως επεξεργαστή τον Exynos 9825 και η μνήμμη φθάνει στα αλλά και τα 12 GB! Είναι προφανές πως η εμπειρία είναι εξαιρετικά καλή και γενικότερα το μηχάνημα δεν παρουσιάζει κάποιο πρόβλημα όσον αφορά την εναλλαγή των εφαρμογών. Αν προσθέσει κανείς και διάφορες άλλες χρηστικές εφαρμογές, όπως το game launcher, που απευθύνονται και σε πιο ειδικά κοινά, τότε το Samsung Galaxy Note 10+ που δικαιολογεί τα χρήματα που ζητά. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/191914/me-to-galaxy-note-10-i-samsung-anevase-psila-ton-pixy
tech,www.cnn.gr,Θα αποκαλύψει η τεχνητή νοημοσύνη τα «μυστικά» χειρογράφων που κάηκαν από τον Βεζούβιο;,"14:38 Πέμπτη, 03 Οκτωβρίου 2019","Newsroom, CNN Greece","Μία νέα μέθοδος, η οποία συνδυάζει την ισχυρή  ακτινοβολία ακτινών-Χ του συγχρότρου  με την  τεχνητή νοημοσύνη , προκαλεί αισιοδοξία σε ερευνητές που επιθυμούν να «ξετυλίξουν» ψηφιακά  εύθραυστους παπύρους  της συλλογής του Ηρακλείου Καμπανίας (Herculaneum scrolls), που είχαν θαφτεί και απανθρακωθεί κατά τη  φονική έκρηξη του Βεζουβίου το 79 π.Χ. Ινστιτούτο της Γαλλίας Diamond Light Source Οι ερευνητές, σύμφωνα με το πρακτορείο Reuters και τη «Guardian», ελπίζουν ότι, με τη βοήθεια της τεχνητής νοημοσύνης (ενός υπό ανάπτυξη νέου ειδικού αλγόριθμου μηχανικής μάθησης), θα μπορέσουν να  αποκωδικοποιήσουν το κείμενο των παπύρων , το οποίο αναμένεται να είναι είτε ελληνικό είτε λατινικό. Οι ψηφιακές εικόνες των παπύρων που δημιουργήθηκαν από το σύγχροτρο, θα αναλυθούν στη συνέχεια από επιστήμονες του Πανεπιστημίου του Κεντάκι στις ΗΠΑ, με επικεφαλής τον καθηγητή επιστήμης των υπολογιστών  Μπρεντ Σιλς . Προς το παρόν, οι επιστήμονες  «εκπαιδεύουν» τον αλγόριθμο  τους για να μπορεί να διαβάσει τα γράμματα των παπύρων, μια διαδικασία που θα πάρει μήνες. Η ομάδα του Σιλς είχε προηγουμένως «ξετυλίξει» ψηφιακά μια εβραϊκή περγαμηνή ηλικίας 1.700 ετών, που είχε βρεθεί σε μια συναγωγή στο Ισραήλ, αποκαλύπτοντας ότι περιείχε κείμενο από το Λευιτικό. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/192656/tha-apokalypsei-i-texniti-noimosyni-ta-mystika-xeirografon-poy-kaikan-apo-ton-vezoyvio
tech,www.cnn.gr,Facebook: Τέλος τα «likes» στις αναρτήσεις; - Τι «πειράματα» ξεκίνησαν  ,"20:32 Σάββατο, 28 Σεπτεμβρίου 2019","Newsroom, CNN Greece","Το  Facebook   ξεκίνησε να τεστάρει μια νέα, μεγάλη αλλαγή στην πλατφόρμα του: την απόκρυψη των likes και των αντιδράσεων στις αναρτήσεις των χρηστών. Οι δοκιμές ξεκίνησαν σε χρήστες στην Αυστραλία και η εταιρεία, αναλόγως τα αποτελέσματα που θα λάβει, πιθανόν να συνεχίσει τις δοκιμές και σε άλλες χώρες και έπειτα θα αποφασιστεί  εάν αυτό θα ισχύσει σε όλους τους χρήστες. Σε αυτήν την περίπτωση, οι χρήστες θα μπορούν να κλικάρουν το εικονίδιο του ""like"" σε κάποια φωτογραφία, κείμενο ή βίντεο που αναρτάται στην πλατφόρμα, αλλά μόνο ο δημιουργός της ανάρτησης θα γνωρίζει πόσοι άνθρωποι έχουν εκφράσει την ""αρέσκεια"" τους . Αυτή η σημαντική αλλαγή θα μείωνε σε ένα βαθμό την πίεση των χρηστών να κερδίσουν επιδοκιμασίες και έτσι η προσοχή να μεταφερθεί στο ίδιο το περιεχόμενο της κάθε ανάρτησης, παρά στη δημοτικότητα αυτής. Το Facebook ήδη δοκιμάζει σε ορισμένες χώρες αυτή τη δυνατότητα στην πλατφόρμα Instagram . Οι χρήστες μπορούν να γνωρίζουν πόσα ""likes"" έχει αποσπάσει η φωτογραφία που έχουν αναρτήσει και πόσες φορές έχουν προβληθεί τα βίντεό τους, αλλά αυτά τα αριθμητικά στοιχεία δεν εμφανίζονται πλέον δημόσια. Το Twitter επίσης δοκίμασε αυτή τη μέθοδο, «Όταν αφαιρείς αυτούς τους δείκτες, οι άνθρωποι συμμετέχουν λιγότερο», είχε πει τον Αύγουστο ο Κέιβον Μπέικπουρ, διευθυντής προϊόντων του Twitter, σε συνέντευξη Τύπου στο Σαν Φρανσίσκο. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/192162/facebook-telos-ta-likes-stis-anartiseis-ti-peiramata-xekinisan
tech,www.cnn.gr,Vimodji: Η πρώτη Ελληνική εφαρμογή που επιτρέπει στους χρήστες του Viber να αλληλεπιδρούν ,"15:15 Τρίτη, 01 Οκτωβρίου 2019","Newsroom, CNN Greece","H Vimodji είναι η πρώτη Ελληνική εφαρμογή που ενσωματώνεται στο  Viber  ως chat extension (επέκταση συνομιλίας) και αλλάζει τα δεδομένα στις προσωπικές και ομαδικές ψηφιακές συνομιλίες. Οι χρήστες του Viber μπορούν πλέον να αλληλεπιδρούν και να εκφράζονται δημιουργικά χρησιμοποιώντας υψηλής ποιότητας βίντεο μέσα από την πλούσια βιβλιοθήκη της Vimodji. Τα Vimodjis δεν είναι memes, gifs ή gifs με ήχο. Τα  Vimodjis  είναι σύντομα, υψηλής ποιότητας videos που εκφράζουν διαθέσεις και συναισθήματα. Χρησιμοποιώντας τα εργαλεία αναζήτησης της πλατφόρμας οι χρήστες μπορούν να ανακαλύψουν το κατάλληλο βίντεο για κάθε περίσταση και να το στείλουν άμεσα στον συνομιλητή τους μέσα σε μια συνομιλία. Αν δυσκολεύεστε να βρείτε τις κατάλληλες λέξεις για να εκφράσετε αυτό που νιώθετε, τότε θα ενθουσιαστείτε μόλις ανακαλύψετε το Vimodji που σας εκφράζει. Στέλνοντας ένα έξυπνο Vimodji μπορείτε να εμπνεύσετε έξυπνα και δημιουργικά τον παραλήπτη και να δώσετε το έναυσμα για πρωτότυπες, διαδραστικές και διασκεδαστικότερες συνομιλίες. Πώς λειτουργεί Με τα σύντομα βίντεο της Vimodji μπορείτε να εκφράζετε τα συναισθήματά και τις σκέψεις σας και να τα μοιράζεστε με τους φίλους και την οικογένειά σας απευθείας μέσα σε μια συνομιλία στο  Viber . Για να μοιραστείτε ένα Vimodji ακολουθήστε τα παρακάτω απλά βήματα: 1. Σε μια προσωπική ή ομαδική συνομιλία στο Viber, απλώς πατήστε το κουμπί GIF+ και επιλέξτε από το μενού τη “φράουλα” - το σήμα του Vimodji.  2. Στη συνέχεια βρείτε το βίντεο που εκφράζει αυτό που θέλετε να πείτε, είτε κάνοντας αναζήτηση με λέξεις κλειδιά κατευθείαν μέσα από την συναισθηματικά έξυπνη μηχανή αναζήτησής του Vimodji, είτε πηγαίνοντας από την επιλογή “more” στη βιβλιοθήκη των emojis – όπου κάθε emoji εκφράζει μια διαφορετική συναισθηματική κατάσταση και οδηγεί στην αντίστοιχη συλλογή βίντεο. Τα ψυχαγωγικά βίντεο της πλατφόρμας επιτρέπουν στους χρήστες να επικοινωνούν τα συναισθήματά τους με έναν μοναδικό τρόπο. Τα βίντεο του Vimodji εκφράζουν διαφορετικές διαθέσεις και αντιδράσεις. Στην αρχική σελίδα θα δείτε τα πιο διάσημα βίντεο της ημέρας και τις πιο δημοφιλείς «διαθέσεις». Η διαρκώς ανανεούμενη βιβλιοθήκη περιλαμβάνει 35,000 βίντεο με υψηλής ποιότητας περιεχόμενο από ταινίες, συνεντεύξεις, μουσική, μόδα, βιντεοπαιχνίδια, αθλήματα, τηλεοπτικές εκπομπές. Τα βίντεο μοιράζονται σε 500 κατηγορίες και διαρκώς αυξάνονται από τους ίδιους τους χρήστες, οι οποίοι μπορούν να ανεβάσουν στην πλατφόρμα το δικό τους vimodji. Φυσικά στη βιβλιοθήκη του Vimodji θα βρείτε και Ελληνικό περιεχόμενο από τις αγαπημένες σας τηλεοπτικές σειρές και τους αγαπημένους καλλιτέχνες. Ο Βασίλης Καλλίτσης, Διευθύνων Σύμβουλος και ιδρυτής της  Vimodji  είναι σεναριογράφος, σκηνοθέτης και παραγωγός στη βιομηχανία του κινηματογράφου και του θεάτρου. Μέσα από την πλούσια εμπειρία και το πάθος του για τις ταινίες και τη μουσική συνειδητοποίησε ότι σε οποιοδήποτε καλό βίντεο δεν υπάρχει ούτε μία στιγμή που να μην εκφράζεται κάποιο συναίσθημα, διάθεση ή ψυχική κατάσταση. Έτσι δημιούργησε το Vimodji. «Στόχος μας είναι να δημιουργήσουμε μια μεγάλη κοινότητα χρηστών που είναι πρόθυμοι να μοιράζονται ποιοτικά βίντεο. Πιστεύουμε ότι οι δημιουργοί περιεχομένου σε συνδυασμό με τους αλγόριθμους και την τεχνολογία μπορούν να βελτιώσουν την ποιότητα των κοινωνικών αλληλεπιδράσεων στο Διαδίκτυο», σημειώνει ο Βασίλης Καλλίτσης. «Στη Rakuten Viber αναζητούμε πάντα συνεργασίες που προσφέρουν αξία στους χρήστες μας. Το Vimodji είναι ένα σύγχρονο και καινοτόμο εργαλείο δημιουργίας περιεχομένου και ταιριάζει απόλυτα στη φιλοσοφία της επιχειρηματικής μας ανάπτυξης. Μέσα στο Vimodji μπορεί κανείς να βρει δεκάδες χιλιάδες βίντεο και να επιλέξει εκείνα που τον εκφράζουν σε κάθε στιγμή. Είμαστε χαρούμενοι που το Vimodji αποτελεί τη νέα επέκταση συνομιλίας του Viber και πιστεύουμε ότι και οι χρήστες μας θα το χρησιμοποιήσουν με τον ίδιο ενθουσιασμό», σημειώνει η Daniela Ivanova, Business Development Director της Rakuten Viber. Η  Vimodji  στοχεύει να βοηθήσει τους ανθρώπους να συνδεθούν πραγματικά μέσα από τις ψηφιακές τους αλληλεπιδράσεις, εκφράζοντας αυτό που επιθυμούν με τον τόνο και τον τρόπο που θέλουν. Στους μελλοντικούς στόχους της εταιρείας είναι η εδραίωση της σε παγκόσμιο επίπεδο στον τομέα των εφαρμογών ανταλλαγής μηνυμάτων, καθώς και να συνεισφέρει ουσιαστικά στον μαγικό κόσμο του AI (Artificial Intelligence) με στόχευση στη Συναισθηματική Νοημοσύνη. Εάν δεν έχετε το Viber, μπορείτε να το κατεβάσετε εδώ:  https://www.viber.com/download/ Διαβάστε επίσης Viber: Αυτό το μήνυμα θα… αυτοκαταστραφεί Κορωνοϊός: Η κυβέρνηση ανοίγει κοινότητα ενημέρωσης των πολιτών για τον ιό στο Viber Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/192458/vimodji-h-proti-elliniki-efarmogi-poy-epitrepei-stoys-xristes-toy-viber-na-allilepidroyn
tech,www.cnn.gr,Πώς 1 δισ. άνθρωποι θα μάθουν για την προστασία του πλανήτη από το κινητό τους,"23:28 Τρίτη, 01 Οκτωβρίου 2019",,"Μία από τις μεγαλύτερες παγκόσμιες προκλήσεις δεν είναι άλλη από την προστασία του ίδιου μας του πλανήτη. Θέμα που απασχόλησε άλλωστε και την πρόσφατη Παγκόσμια Διάσκεψη του Οργανισμού Ηνωμένων Εθνών (ΟΗΕ), ο οποίος έχει δημιουργήσει μία λίστα με 17 στόχους που σχετίζονται με τη  βιώσιμη ανάπτυξη  (sustainable development goals - SDGs). Το πρόβλημα είναι ότι αυτοί οι στόχοι θα πρέπει να γίνουν γνωστοί σε ολόκληρο τον κόσμο και ειδικά στους ανθρώπους εκείνους που δεν έχουν πρόσβαση σε μέσα ενημέρωσης. Και εκεί έρχεται να βοηθήσει το  κινητό τηλέφωνο  και η  τεχνολογία  που έχει αναπτύξει μία εταιρεία από την Αθήνα. Προκειμένου να γίνει γνωστό το μήνυμα για τους 17 στόχους βιώσιμης ανάπτυξης ο ΟΗΕ ανέθεσε στην Out There Impact, η οποία αποτελεί τμήμα της  Out There Media , μία από τις πιο γνωστές εταιρείες παγκοσμίως στο χώρο της διαφήμισης μέσω κινητών τηλεφώνων, να «τρέξει» μία δοκιμαστική καμπάνια σε περιοχές της Ασίας, της Αφρικής και της Μέσης Ανατολής και πιο συγκεκριμένα στην Ινδονησία, το Ιράκ και τη Νιγηρία. Η καμπάνια είχε τίτλο «17 αριθμοί που μπορούν να αλλάξουν τον κόσμο» και, όπως ανακοινώθηκε στο πρόσφατο  SDG Media Summit  που διοργάνωσε ο ΟΗΕ, τα αποτελέσματα της ήταν εντυπωσιακά καθώς ανταποκρίθηκε το 81% των ανθρώπων που έλαβαν τα σχετικά μηνύματα στο κινητό τους. Η καμπάνια καλούσε τους παραλήπτες των μηνυμάτων να επιλέξουν έναν αριθμό προκειμένου να ενημερωθούν για έναν από τους στόχους της βιώσιμης ανάπτυξης. Η εξαιρετική πορεία της καμπάνιας είχε ως αποτέλεσμα ο ΟΗΕ να ανακοινώσει την περασμένη εβδομάδα την επέκταση της συνεργασίας με την Out There Impact με τον στόχο να είναι το μήνυμα να φθάσει στο 1 δισ. ανθρώπους σε ολόκληρο τον κόσμο μέσω από τα κινητά τους! «Είμαστε ικανοποιημένοι που η  Out There Impact  εμπλέκεται σε μία τόσο σημαντική πρωτοβουλία. Η συγκεκριμένη καμπάνια είναι ένας απλός και αποτελεσματικός τρόπος για να βοηθήσουμε τους ανθρώπους να κατανοήσουν και να εργαστούν προκειμένου να κάνουν πραγματικότητας τους 17 στόχους βιώσιμης ανάπτυξης των Ηνωμένων Εθνών» σημείωσε, μιλώντας αποκλειστικά στο CNN Greece, η Δάφνη Λουκά, διευθύνουσα σύμβουλος της Out There Impact. «Η επιτυχία της πιλοτικής καμπάνιας και η υποδοχή που τύχαμε στο SDG Media Summit, σημαίνει ότι είμαστε έτοιμοι για τον στόχο της προσέγγισης 1 δισ. ανθρώπων. Η υιοθέτηση από τον ΟΗΕ της Mobucks, της πλατφόρμας που έχουμε αναπτύξει εσωτερικά και χρησιμοποιήσαμε για τις συγκεκριμένες καμπάνιες, δείχνει ότι έχουμε πολλές δυνατότητες προκειμένου να κάνουμε κάτι καλό για την προστασία του πλανήτη». Οι 17 στόχοι που έχει θέσει ο  ΟΗΕ  για τη βιώσιμη ανάπτυξη είναι: μηδενική φτώχεια, μηδενική πείνα, καλή υγεία και ευημερία, ποιοτική εκπαίδευση, ισότητα των φύλων, καθαρό νερό και αποχέτευση, φτηνή και καθαρή ενέργεια, αξιοπρεπής εργασία και οικονομική ανάπτυξη, βιομηχανία - καινοτομία και υποδομές, λιγότερες ανισότητες, βιώσιμες πόλεις και κοινότητες, υπεύθυνη κατανάλωση και παραγωγή, δράση για το κλίμα, ζωή στο νερό, ζωή στη στεριά, ειρήνη -δικαιοσύνη και ισχυροί θεσμοί και συνεργασία για τους στόχους. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/192426/pos-1-dis-anthropoi-tha-mathoyn-gia-tin-prostasia-toy-planiti-apo-to-kinito-toys
tech,www.cnn.gr,Οι Έλληνες «επιστρέφουν» στην επιχειρηματικότητα,"11:16 Τετάρτη, 02 Οκτωβρίου 2019",,"«Τόλμησε να κάνεις την ιδέα σου πραγματικότητα». Αυτό είναι το νέο motto για έναν ταχέως αυξανόμενο αριθμό Ελλήνων, κάθε ηλικίας, οι οποίοι βλέπουν ότι υπάρχουν αρκετές ευκαιρίες για όσους αποφασίζουν να κάνουν το βήμα και να δημιουργήσουν τη δική τους επιχείρηση, το δικό τους  startup . Ως startup ορίζεται -συνήθως-  κάθε νέα επιχείρηση  από οποιονδήποτε κλάδο, η οποία βασίζεται σε μία καινοτόμα ιδέα, ένα καινούριο επιχειρηματικό μοντέλο και ένας από τους βασικούς στόχους της είναι η εξωστρέφεια. Ο αριθμός των ελληνικών startups που  δραστηριοποιούνται σε διάφορους κλάδους και όχι μόνο σε αυτόν της τεχνολογίας  -όπως πιστεύουν πολλοί- έχει πολλαπλασιαστεί τα τελευταία χρόνια και είναι αρκετές οι περιπτώσεις των εγχειρημάτων εκείνων που χαρακτηρίζονται ως επιτυχημένα. Σημειωτέων πως είναι πολύ ενδιαφέρον το γεγονός ότι είναι πολλοί εκείνοι που δοκιμάζουν μία ιδέα, δεν τα καταφέρνουν, αλλά ξαναπροσπαθούν. Κάτι πολύ σημαντικό, δεδομένου ότι η αποτυχία συνήθως έχει πολλά να προσφέρει και δεν είναι εύκολο να πετύχει τον στόχο με την πρώτη προσπάθεια. Η «επιστροφή» των Ελλήνων στην επιχειρηματικότητα αποδίδεται μεν από πολλούς στην οικονομική κρίση και τις ανάγκες που αυτή δημιούργησε, αλλά και στη  δημιουργία ενός οικοσυστήματος που στηρίζει αυτά τα startups  με πολλούς και διαφορετικούς τρόπους. Πλέον, υπάρχουν και τα εργαλεία αλλά και οι οργανισμοί εκείνοι που βοηθούν όσους τολμούν να κάνουν την ιδέα τους επιχείρηση. Ακόμη, υπάρχει ο  εξοπλισμός  εκείνος που θα βοηθήσει μία επιχείρηση να είναι περισσότερο παραγωγική με χαμηλότερο κόστος, με κατασκευαστές όπως η  Epson , να προσφέρουν τα προϊόντα εκείνα που δίνουν λύσεις στα ζητήματα που αντιμετωπίζουν νέες και μικρές επιχειρήσεις. Πρακτικά, οι λόγοι εκείνοι που αποτρέπουν από κάποιον να κάνει το βήμα προς την επιχειρηματικότητα, έχουν πλέον εκλείψει.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/192546/oi-ellines-epistrefoyn-stin-epixeirimatikotita
tech,www.cnn.gr,Έρχονται αλλαγές στο Instagram: Πώς μία νέα λειτουργία θα καταπολεμήσει το bullying,"14:53 Πέμπτη, 03 Οκτωβρίου 2019","Newsroom, CNN Greece","Το  Instagram   στο παρελθόν είχε γνωστοποιήσει ότι σκοπεύει να ξεκινήσει «μάχη» για την  εξάλειψη  του  διαδικτυακού   bullying . Τώρα, ανακοίνωσε πως θα θέσει σε ισχύ μία  νέα λειτουργία , η οποία θα ονομάζεται « Περιορισμός » (« Restrict »), και οι χρήστες που θα την χρησιμοποιούν θα μπορούν ουσιαστικά να κρύβουν από τους υπόλοιπους ακολούθους τους τα σχόλια ενός συγκεκριμένου ατόμου. Πιο συγκεκριμένα, τα σχόλια των «νταήδων» θα μπορούν να τα βλέπουν μόνο οι ίδιοι και όχι οι υπόλοιποι ακόλουθοί τους. Επιπλέον δεν θα μπορούν να δουν πότε το «θύμα» τους είναι  ενεργό  ή  πότε και αν διάβασε το μήνυμα  που του έστειλαν. Η δημοφιλής εταιρεία σκοπεύει να προχωρήσει σε αυτή την αλλαγή, με σκοπό  να προστατεύσει τους νέους  που διστάζουν να μπλοκάρουν, να βγάλουν το follow ή να κάνουν αναφορά σε κάποιον που τους ασκεί bullying. Εάν η λειτουργία τεθεί όντως σε ισχύ, οι χρήστες θα είναι πλέον ικανοί να προστατευθούν, χωρίς εκείνος που τους παρενοχλεί να το γνωρίζει. Σημειώνεται ότι αυτό το καλοκαίρι επίσης, το Instagram άρχισε να δοκιμάζει ένα  καινούριο εργαλείο , μέσω του οποίου θα εντοπίζονται προσβλητικά σχόλια, πριν ακόμη δημοσιευτούν, με τη χρήση  τεχνητής νοημοσύνης . Instagram rolls out new feature to help fight bullying By Kaya Yurieff, CNNi Business Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/192650/erxontai-allages-sto-instagram-pos-mia-nea-leitoyrgia-tha-katapolemisei-to-bullying
tech,www.cnn.gr,Η «επανάσταση» του Blockchain και οι ευκαιρίες για την Ελλάδα και την Ευρώπη,"14:30 Παρασκευή, 27 Σεπτεμβρίου 2019",,"Όταν στα μέσα της δεκαετίας του ‘90 το Διαδίκτυο άρχισε να γίνεται γνωστό στο ευρύ κοινό, πολλοί ήταν εκείνοι που είδαν ότι ήταν κάτι που θα άλλαζε δραστικά τα δεδομένα στην κοινωνία μας. Απλά, ήταν εξαιρετικά δύσκολο να δει κανείς τότε τις εφαρμογές που θα είχε. Κάτι αντίστοιχο συμβαίνει με το  blockchain , μία τεχνολογία για την οποία έχει γίνει τόσος πολύ λόγος τα τελευταία χρόνια ώστε δεν είναι λίγοι εκείνοι που τη θεωρούν ως «φούσκα» που πρόκειται να σκάσει. Πρόκειται για μία άποψη με την οποία διαφωνεί ο  Γιώργος Γιαγλής , Γενικός Διευθυντής του Ινστιτούτου για το Μέλλον ( Institute for the Future, IFF ) στο Πανεπιστήμιο Λευκωσίας και ο άνθρωπος που βρίσκεται πίσω από το  Decentralized 2019 , το μεγαλύτερο συνέδριο για το blockchain στην Ευρώπη και ένα εκ των κορυφαίων παγκοσμίως, το οποίο θα πραγματοποιηθεί μεταξύ 30/10 και 1/11 στην Αθήνα με χορηγό επικοινωνίας το  CNN Greece . «Πρόκειται για μια πραγματικά επαναστατική τεχνολογία, η οποία επιτρέπει σε άτομα, επιχειρήσεις και οργανισμούς να συναλλάσσονται χωρίς ενδιάμεσους. Αυτό επιτυγχάνεται μέσω μιας διαδικτυακής υποδομής, η οποία επιτρέπει την αποθήκευση πληροφοριών με τέτοιο τρόπο ώστε κανένα από τα συναλλασσόμενα μέρη να μην μπορεί να αμφισβητήσει, τροποποιήσει ή διαγράψει πληροφορίες που έχουν καταγραφεί σε ένα blockchain» επισημαίνει ο Έλληνας καθηγητής. «Το πιο ενδιαφέρον είναι πως θα μας επιτρέψει να περάσουμε στην επόμενη φάση του Διαδικτύου, μετασχηματίζοντάς το σε ένα δίκτυο ανταλλαγής χρηματικών αξιών (από ένα δίκτυο ανταλλαγής πληροφορίας που είναι σήμερα)» τονίζει ο κ. Γιαγλής, σπεύδοντας να προσθέσει ότι δεν θα πρέπει να συνδέουμε το blockchain αποκλειστικά με τα κρυπτονομίσματα. «Το bitcoin και τα υπόλοιπα κρυπτονομίσματα ήταν από τις πρώτες εφαρμογές αλλά σίγουρα δεν είναι οι μόνες» δηλώνει ο κ. Γιαγλής. Όσον αφορά τις εφαρμογές του blockchain, είναι σίγουρα περισσότερες από όσες φανταζόμαστε αυτή τη στιγμή. «Θα χρειαστούν αρκετά χρόνια μέχρι να δούμε τις πλήρεις δυνατότητες του blockchain. Κάτι αντίστοιχο έγινε και με το Internet» αναφέρει ο κ. Γιαγλής, για τον οποίο μία από τις σημαντικότερες αλλαγές είναι ότι το blockchain επιτυγχάνει τη μετάβαση μιας από τις σημαντικότερες λειτουργίες του εμπορίου, αυτή της εμπιστοσύνης από τους οργανισμούς στο διαδίκτυο. «Για πρώτη φορά στην ιστορία, η τεχνολογία έχει επιτρέψει την έκδοση χρηματικών μέσων απευθείας στο διαδίκτυο, χωρίς τον έλεγχο από κάποια κεντρική ή τραπεζική αρχή. Επιπρόσθετα, για πρώτη φορά μπορούμε να υλοποιήσουμε «προγραμματιζόμενο» χρήμα, το οποίο μπορεί να αυτενεργεί με βάση τις εντολές που του έχει δώσει ο ιδιοκτήτης του. Οι δυνατότητες αυτές είναι πρωτόγνωρες και είναι ακόμα πολύ νωρίς για να κατανοήσουμε σε βάθος τις πλήρεις συνέπειές τους». Όσον αφορά στους κλάδους που θα επηρεαστούν, οι προφανείς είναι ο χρηματοπιστωτικός και ο ασφαλιστικός. Όμως, ο κ. Γιαγλής σημειώνει ότι πρακτικά θα επηρεαστούν όλοι όσοι χρησιμοποιούν μεσάζοντες και ενδιάμεσοι. Αυτό πρακτικά σημαίνει ότι θα υπάρξουν αλλαγές σε επίπεδο νομικό, στο ίδιο το κράτος και τον τρόπο που συναλλάσεται με τους πολίτες και τις επιχειρήσεις, αλλά και σε κλάδους όπως είναι το real estate. «Η αλυσίδα αξιών πρόκειται να συρρικνωθεί και να διαφοροποιηθεί με το μεγάλο όφελος να είναι η αυτοματοποίηση που θα υπάρξει σε πολλά επίπεδα. Γι’ αυτό και υποστηρίζουμε αρκετοί ότι είναι μία επανάσταση. Απλά, είναι στα εμβρυϊκά στάδια της με τις επενδύσεις να γίνονται τώρα και τις καινοτόμες εφαρμογές να αναπτύσσονται τώρα. Και το blockchain θα δώσει τη δυνατότητα για μία πρωτόγνωρη μετακίνηση κεφαλαίων στις περιοχές εκείνες που πραγματικά καινοτομούν». Έχοντας χάσει αρκετά «τρένα» όσον αφορά στην καινοτομία, το blockchain είναι μία ευκαιρία για την Ευρώπη να βρεθεί εκ νέου μπροστά στο χώρο των ψηφιακών τεχνολογιών. «Είναι μία ευκαιρία αλλά προς το παρόν τη χάνει και αυτή, μένοντας πίσω από τις ΗΠΑ και την Ασία» σημειώνει ο κ. Γιαγλής. «Ο λόγος είναι η φοβική αντιμετώπιση που υπάρχει για τις νέες τεχνολογίες». Αυτό που θα μπορούσε να κάνει η Ευρώπη -και η Ελλάδα- είναι να προχωρήσει στην υλοποίηση ενός κανονιστικού πλαισίου. «Χρειαζόμαστε ένα πλαίσιο πιο φιλικό προς την καινοτομία. Δεν χρειάζεται να δημιουργήσουμε κάτι νέο. Απλά, θα πρέπει να επεκτείνουμε το υφιστάμενο ρυθμιστικό πλαίσιο προκειμένου να συμπεριλάβει το blockchain, το οποίο είναι μία νέα τεχνολογία. Και θα πρέπει να υπάρξει σωστή ερμηνευτική προσέγγιση του υπάρχοντος πλαισίου» δηλώνει ο κ. Γιαγλής. Μία ευκαιρία για την Ελλάδα και την Ευρώπη θα ήταν πάντως να δώσει προσοχή στους developers που ασχολούνται με το blockchain. «Υπάρχει τεράστια ανάγκη για ανθρώπους που να μπορούν να δημιουργήσουν εφαρμογές για blockchain. Χρειαζόμαστε εκατομμύρια developers για το blockchain και υπάρχει τεράστια ανισορροπία μεταξύ προσφοράς και ζήτησης» σημειώνει ο κ. Γιαγλής, προσθέτοντας ότι για αυτό και το Πανεπιστήμιο Λευκωσίας έχει δώσει ιδιαίτερη προσοχή στο συγκεκριμένο τομέα, προσφέροντας τη δυνατότητα για εκπαίδευση μέσω Διαδικτύου με την αποδοχή να είναι εντυπωσιακή. Στο πλαίσιο της προσπάθειας του Πανεπιστημίου Λευκωσίας για την προώθηση του blockchain περιλαμβάνεται και η διοργάνωση του Decentralized. Φέτος, είναι η τρίτη χρονιά που πραγματοποιείται και ήδη θεωρείται θεσμός για την κοινότητα των ανθρώπων που ασχολούνται με το blockchain σε παγκόσμιο επίπεδο. «Η προσωπική εκτίμηση μου είναι πως πρόκειται για το καλύτερο συνέδριο για blockchain στην Ευρώπη» σημειώνει ο κ. Γιαγλής, προσθέτοντας ότι η λίστα των ομιλητών είναι «η καλύτερη που είχαμε ποτέ». Σύμφωνα με τον κ. Γιαγλή, το φετινό Decentralized, στο οποίο αναμένεται να παρευρεθούν 1500 άτομα, έχει ως βασικό πλεονέκτημα ότι απευθύνεται τόσο σε όσους ενδιαφέρονται για τις επιχειρηματικές εφαρμογές όσο και σε εκείνους που θέλουν να μάθουν περισσότερο για τις τεχνολογικές εξελίξεις γύρω από το blockchain. «Πρακτικά, είναι ένα πολυσυνέδριο που θα βοηθήσει όλους όσους γνωρίζουν ή θέλουν να μάθουν για το blockchain» τονίζει ο κ. Γιαγλής. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/192030/h-epanastasi-toy-blockchain-kai-oi-eykairies-gia-tin-ellada-kai-tin-eyropi
tech,www.cnn.gr,Το «θαύμα» της ρομποτικής: Τετραπληγικός περπατάει με τη σκέψη του,"09:33 Παρασκευή, 04 Οκτωβρίου 2019","Newsroom, CNN Greece","Ένας 28χρονος άνδρας,ο οποίος πριν από τέσσερα χρόνια είχε σπάσει τον λαιμό του μετά από πτώση από ύψος 14 μέτρων σε ένα νυχτερινό κλαμπ και έμεινε παράλυτος απότους ώμους και κάτω, μπόρεσε να περπατήσει   ξανά  φορώντας έναν ολόσωμο  ρομποτικό εξωσκελετό , τον οποίο  ελέγχει με τον νου  του.  Προς το παρόν, ο ασθενής δεν κινείται τελείως ανεξάρτητα, καθώς ο εξωσκελετός με την ονομασία «Ours»  είναι συνδεμένος από ψηλά  με έναν ιμάντα προσαρτημένο στο ταβάνι. Πάντως, το επίτευγμα αποτελεί σημαντικό βήμα προόδου, καθώς στον εγκέφαλο του  τετραπληγικού  ασθενούς είναι  εμφυτευμένοι αισθητήρες  και όχι ηλεκτρόδια, όπως σε άλλες περιπτώσεις, οι οποίοι του επιτρέπουν να κινεί με τη σκέψη του και τα τέσσερα άκρα του και όχι μόνο ένα όπως στο παρελθόν. Οι Γάλλοι ερευνητές, με επικεφαλής τον καθηγητή νευροχειρουργικής Αλίμ Λουίς Μπεναμπίντ του Πανεπιστημίου της Γκρενόμπλ, που έκαναν τη σχετική δημοσίευση στο περιοδικό νευρολογίας «The Lancet Neurology»,  μελέτησαν τον εγκέφαλο  του άνδρα και εντόπισαν τις περιοχές που ενεργοποιούνται, όταν σκέφτεται να περπατήσει ή να κινήσει τα άνω άκρα του. Στη συνέχεια, εισήγαγαν αισθητήρες στα συγκεκριμένα σημεία και στις δύο πλευρές του κρανίου του. Ο ασθενής, ο οποίος  είχε μείνει δύο χρόνια σε νοσοκομείο  μετά το ατύχημα του, εκπαιδεύτηκε αρχικά να κινεί με το νου του ένα ψηφιακό ομοίωμα του (άβαταρ) που έβλεπε σε οθόνη υπολογιστή. Μετά φόρεσε τον εξωσκελετό και έμαθε να κινεί και αυτόν με τον νου του. «Ένιωσα σαν τον πρώτο άνθρωπο στο φεγγάρι. Δεν είχα περπατήσει εδώ και δύο χρόνια. Είχα ξεχάσει πως κάποτε ήμουν ο ψηλότερος από τους περισσότερους ανθρώπους σε ένα δωμάτιο. Ήταν κάτι πολύ εντυπωσιακό», δήλωσε ο ίδιος για την εμπειρία του. Στους σοβαρούς τραυματισμούς του αυχενικού νωτιαίου μυελού,  περίπου το 20% των ασθενών μένουν τετραπληγικοί , με τα τέσσερα άκρα παράλυτα τελείως ή εν μέρει. Στη συγκεκριμένη περίπτωση ο άνδρας είχε μείνει σχεδόν πλήρως παράλυτος από τους ώμους και κάτω, εκτός από τον καρπό του αριστερού χεριού του, κάτι που του επέτρεπε να κινεί ένα αναπηρικό αμαξίδιο με ένα χειριστήριο. Κάθε ένα από τα δύο εγκεφαλικά εμφυτεύματα στον ασθενή περιείχαν  64 ηλεκτρόδια  που συνέλεγαν τα εγκεφαλικά σήματα του και τα μετέδιδαν σε έναν αλγόριθμο τεχνητής νοημοσύνης για να κάνει αποκωδικοποίηση. Το σύστημα του υπολογιστή μεταφράζει τα σήματα του εγκεφάλου (σκέψεις του ασθενούς για κινήσεις που θέλει να κάνει) στις ανάλογες εντολές, τις οποίες στέλνει στον εξωσκελετό για να τις εκτελέσει (με ποσοστό επιτυχίας 71% μέχρι στιγμής). Ο εξωσκελετός προς το παρόν μπορεί να κινηθεί με 14 διαφορετικούς τρόπους.  Το επόμενο βήμα για τους ερευνητές θα είναι να καταστήσουν τον βάρους 65 κιλών ημι-επεμβατικό εξωσκελετό  πλήρως αυτόνομο  και  αυτο-ισορροπούμενο , έτσι ώστε να μπορεί να χρησιμοποιηθεί εκτός εργαστηρίου. Οι Γάλλοι επιστήμονες σχεδιάζουν δοκιμές των εμφυτευμάτων και του εξωσκελετού σε τρεις ακόμη παράλυτους ανθρώπους. Σε κάθε περίπτωση, οι ερευνητές επεσήμαναν ότι το νέο σύστημα  θα χρειαστεί χρόνο , εωσότου βελτιωθεί και κριθεί κατάλληλο για ευρεία κλινική χρήση. Επίσης διευκρίνισαν ότι αν και μπορεί να βελτιώσει την ποιότητα της ζωής ενός ασθενούς, δεν είναι σε θέση να αλλάξει την κλινική κατάσταση του. Ο καθηγητής Τομ Σέξπιρ της Σχολής Υγιεινής και Τροπικής Ιατρικής του Λονδίνου σχολίασε ότι «υπάρχει πάντα ένας κίνδυνος υπερβολής σε αυτό το πεδίο. Ακόμη κι αν μια λύση αποδειχθεί πράγματι λειτουργική, το  αυξημένο κόστος  της σημαίνει ότι τέτοιες επιλογές υψηλής τεχνολογίας ποτέ δεν πρόκειται να καταστούν διαθέσιμες για τους περισσότερους ανθρώπους στον κόσμο που έχουν μείνει παράλυτοι. Άλλωστε, σύμφωνα με μια μελέτη,  μόνο το 15% των  αναπήρων  παγκοσμίως  έχουν πρόσβαση σε αναπηρικά αμαξίδια ή άλλες τεχνολογίες υποβοήθησης, τις οποίες έχουν ανάγκη». Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/192753/to-thayma-tis-rompotikis-tetrapligikos-perpataei-me-ti-skepsi-toy
tech,www.cnn.gr,Google Maps: Έρχονται μεγάλες αλλαγές και νέες δυνατότητες - Δείτε αναλυτικά,"13:19 Σάββατο, 05 Οκτωβρίου 2019","Newsroom, CNN Greece","Νέες δυνατότητες που διευκολύνουν τους χρήστες σε θέματα ιδιωτικότητας και ασφάλειας , ανακοίνωσε η Google . Μεταξύ άλλων, διεύρυνε τόσο την « ινκόγκνιτο » χρήση των εφαρμογών της, όσο και την επιλογή της αυτόματης διαγραφής δεδομένων που αφορούν στο ιστορικό τοποθεσίας, τις αναζητήσεις και άλλες δραστηριότητες των χρηστών. Ιncognito mode Chrome YouTube Google Maps δεν θα αποθηκεύονται στο Google Account Μπορεί κανείς να ενεργοποιήσει το Incognito mode, επιλέγοντάς το στο μενού που εμφανίζεται, όταν πατά τη φωτογραφία του προφίλ του, ενώ  μπορεί να το απενεργοποιήσει οποιαδήποτε στιγμή . Η λειτουργία Ιncognito mode θα αρχίσει στο  Android   αυτό τον μήνα, ενώ σύντομα θα είναι διαθέσιμη και για συσκευές  iOS . Τον Μάιο η Google είχε ανακοινώσει ότι οι χρήστες μπορούν πια να διαγράψουν αυτόματα το ιστορικό τοποθεσίας και τη δραστηριότητα ιστού και εφαρμογών, τα οποία περιλαμβάνουν τα πράγματα που έχουν αναζητήσει και περιηγηθεί. Τώρα η αυτόματη διαγραφή έρχεται και στο ιστορικό του YouTube. Ο χρήστης μπορεί να ορίσει το χρονικό διάστημα διατήρησης των δεδομένων του (τρεις μήνες, 18 μήνες ή μέχρι να τα διαγράψει). Ακόμη, η εταιρεία ανακοίνωσε ότι προσέθεσε νέους τρόπους για την εύκολη κατανόηση και διαχείριση των δεδομένων των χρηστών στον  Google Assistant . Ο έλεγχος του απορρήτου γίνεται πιο εύκολος και με απλές φωνητικές εντολές. Τις επόμενες εβδομάδες, κάθε χρήστης θα μπορεί να διαγράψει τη δραστηριότητα του Assistant από το Google account του, λέγοντας π.χ. «Hey Google, διάγραψε το τελευταίο πράγμα που σου είπα» ή «Hey Google, διάγραψε όλα όσα σου είπα την περασμένη εβδομάδα». Ο χρήστης δεν θα χρειαστεί να ενεργοποιήσει κάποια από αυτές τις λειτουργίες, καθώς θα λειτουργήσουν αυτόματα , όταν αυτός ζητήσει βοήθεια από τον Assistant. Εάν ζητήσει να διαγράψει δεδομένα για διάστημα μεγαλύτερο από μία εβδομάδα από τον λογαριασμό του, ο Assistant θα τον καθοδηγήσει απευθείας στη σελίδα με τις ρυθμίσεις του λογαριασμού του για να ολοκληρώσει τη διαγραφή. Η νέα δυνατότητα θα είναι διαθέσιμη αυτή την εβδομάδα στα αγγλικά και τον επόμενο μήνα σε όλες τις υπόλοιπες γλώσσες. Εξάλλου, με στόχο την ενίσχυση της ασφάλειας του κωδικού ( password ) του χρήστη, τίθεται σε εφαρμογή πλέον ο νέος «Έλεγχος Κωδικού Πρόσβασης», μια νέα λειτουργία που με ένα κλικ ενημερώνει αν κάποιος από τους κωδικούς πρόσβασης είναι αδύναμος, αν ο χρήστης τον έχει επαναχρησιμοποιήσει σε πολλούς ιστότοπους ή αν ο κωδικός έχει παραβιαστεί από τρίτους. Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/192658/simantikes-allages-sto-google-maps-oi-nees-dynatotites
tech,www.cnn.gr,Οι τεχνολογίες που αλλάζουν το χώρο της δημοσιογραφίας,"16:17 Δευτέρα, 07 Οκτωβρίου 2019",,"Τεχνητή νοημοσύνη, 5G, «έξυπνα» ηχεία και  blockchain  είναι τεχνολογίες για τις οποίες συνήθως συζητούν όσοι ασχολούνται με το χώρο της πληροφορικής και των επικοινωνιών. Όμως, είναι και οι τεχνολογίες εκείνες που έχουν ξεκινήσει να αλλάζουν και το χώρο των μέσων ενημέρωσης αν κρίνει κανείς από τις παρουσιάσεις που έγιναν στο πλαίσιο του 9ο  Global Editors Network (GEN) Summit , το οποίο πραγματοποιήθηκε το καλοκαίρι στην Αθήνα. Και ένα άλλο βασικό θέμα συζήτησης ήταν τα νέα επιχειρηματικά μοντέλα και οι καινούριες πηγές εσόδων που χρειάζεται να βρουν τα μέσα ενημέρωσης προκειμένου να επιβιώσουν. Η συζήτηση για την εφαρμογή της τεχνητής νοημοσύνης (artificial intelligence – AI) έχει ανοίξει σε όλα τα επίπεδα, αλλά το αξιοσημείωτο είναι πως στα μέσα ενημέρωσης το ΑΙ έχει αρχίσει ήδη να χρησιμοποιείται. Οργανισμοί όπως το  Associated Press  και το  Bloomberg , δύο από τα μεγαλύτερα δημοσιογραφικά πρακτορεία του κόσμου, χρησιμοποιούν ήδη ΑΙ εφαρμογές προκειμένου να αυτοματοποιήσει την παραγωγή συγκεκριμένων σύντομων ειδήσεων, όπως είναι, για παράδειγμα εκείνες που επαναλαμβάνονται ή τα αποτελέσματα των αθλητικών διοργανώσεων ή χρήσιμες πληροφορίες όπως είναι ο καιρός και η κίνηση στους δρόμους. Ο στόχος που υπάρχει είναι η αυτοματοποίηση στην παραγωγή των ειδήσεων εκείνων που είναι απλή αναφορά γεγονότων, όπως είναι τα οικονομικά αποτελέσματα των επιχειρήσεων και να δοθεί έμφαση στην παραγωγή αναλύσεων και ρεπορτάζ από την πλευρά των δημοσιογράφων. Δεν είναι τυχαίο ότι ένα μεγάλο μέρος από τους 5000 μηχανικούς που απασχολεί το Bloomberg ασχολούνται με το ΑΙ, ενώ κάτι αντίστοιχο συμβαίνει και στο Associated Press. Από την άλλη πλευρά, η  αυτοματοποιημένη παραγωγή ειδήσεων  δεν είναι ανεξέλεγκτη καθώς ένα ανθρώπινο χέρι είναι αυτό που θα δώσει το τελικό ΟΚ πριν «ανέβει» μία είδηση. Η έλευση του ΑΙ αλλάζει πολλά από τα υπάρχοντα δεδομένα. Το  λογισμικό έχει την ικανότητα να ελέγχει πολυάριθμες πηγές ειδήσεων  και να προτείνει θέματα βάσει στα data που εντοπίζει. Επίσης, με τις εφαρμογές αυτόματης μετάφρασης που υπάρχουν δεν είναι ανάγκη ένας δημοσιογράφος στα μεγάλα ειδησεογραφικά πρακτορεία να γνωρίζει άπταιστα την αγγλική. Η έλευση του ΑΙ αναμένεται να αλλάξει το ανθρώπινο δυναμικό των μεγάλων δημοσιογραφικών οργανισμών. Ο κύριος λόγος είναι πως θα απαιτηθεί ένας μεγάλος αριθμός ανθρώπων που θα μπορούν να προγραμματίζουν τις ΑΙ εφαρμογές και θα είναι εκείνοι που θα θέτουν τα ερωτήματα που θα αρχίσει να ψάχνει το λογισμικό και θα δημιουργεί ειδήσεις. Και επιπλέον θα απαιτούνται άνθρωποι που θα έχουν τη δυνατότητα  να ελέγχουν την ποιότητα των πληροφοριών  και το πόσο έγκυρη και σωστή είναι η είδηση που παρήγαγε το ΑΙ λογισμικό του δημοσιογραφικού οργανισμού. Πάντως, θα πρέπει να σημειωθεί ότι δεν είναι μόνο οι μεγάλοι δημοσιογραφικοί οργανισμοί που θα επηρεαστούν. Είναι χαρακτηριστικό παράδειγμα η περίπτωση  σουηδικού ειδησεογραφικού site  που πέτυχε μέσω της αυτοματοποίησης και του ΑΙ να παράγει αυτόματα ειδήσεις σχετικά με τις πωλήσεις ακινήτων στην περιοχή που δραστηριοποιείται. Το ΑΙ θα οδηγήσει επιπλέον και στην ακόμη μεγαλύτερη προσωποποίηση των ειδήσεων, ένας τομέας για τον οποίο γίνεται πολύ μεγάλος λόγος τα τελευταία χρόνια. Όπως γίνεται λόγος και για την επιστροφή του ήχου υπό τη μορφή των  podcasts  και των  «έξυπνων» ηχείων  (smart speakers). Η διείσδυση των smart speakers φθάνει στο 21% στις Ηνωμένες Πολιτείες και κινείται λίγο πάνω από το 10% στην Ευρώπη αλλά  αυξάνεται διαρκώς . Και το πλέον ενδιαφέρον στοιχείο είναι πως περίπου οι μισοί από τους χρήστες smart speakers τα χρησιμοποιούν για να ακούν ειδήσεις. Αυτό έχει δημιουργήσει νέες ανάγκες και μέσα όπως το  France Info  έχει επιλέξει να προωθήσει τη δημιουργία podcasts -ήτοι εκπομπών που «ανεβαίνουν» στο Διαδίκτυο και μοιάζουν με τις ραδιοφωνικές αλλά διαφοροποιούνται δεδομένου ότι ο χρήστης μπορείς να τα ακούσει όποτε θέλει και όπου θέλει. Η τεχνολογία έχει αρχίσει να αλλάζει άρδην τη δημοσιογραφία και δεν είναι τυχαίο ότι στα δημοσιογραφικά επιτελεία ασχολούνται με τεχνολογίες όπως είναι το 5G, τα drones και η επαυξημένη πραγματικότητα ( augmented reality ). Το mobile journalism θεωρείται πλέον ως μία από τις βασικές τάσεις σε παγκόσμιο επίπεδο καθώς οι δημοσιογράφοι μπορούν να παράγουν περιεχόμενο οπουδήποτε και αν βρίσκονται αρκεί να έχουν στη διάθεση τους ένα κινητό τηλέφωνο. Το μεγάλο ερώτημα που υπάρχει είναι αν τα newsrooms των ειδησεογραφικών οργανισμών είναι έτοιμα να ακολουθήσουν αυτές τις νέες τάσεις. Ένα από τα μεγαλύτερα θέματα που υπάρχουν στο χώρο των μέσων ενημέρωσης έχει να κάνει με τα επιχειρηματικά μοντέλα, καθώς οι πηγές εσόδων έχουν αλλάξει σημαντικά σε σχέση με το παρελθόν. Πολλοί υποστηρίζουν ότι οι καταναλωτές δεν δείχνουν ιδιαίτερα πρόθυμοι να πληρώσουν συνδρομή προκειμένου να αποκτήσουν πρόσβαση σε περιεχόμενο, αλλά αυτό δεν φαίνεται να είναι κάτι που ισχύει σε όλες τις περιπτώσεις. Στο  Guardian  ανακάλυψαν ότι υπάρχουν πολλοί αναγνώστες πρόθυμοι να κάνουν δωρέες προκειμένου το μέσο να μπορέσει να επιβιώσει και να είναι σε θέση να προσφέρει ποιοτικό περιεχόμενο. Μάλιστα, είναι αξιοσημείωτο ότι σε πολλές περιπτώσεις αποδεικνύεται ότι οι αναγνώστες δεν θέλουν ποσότητα αλλά ποιότητα όσον αφορά στην ενημέρωση τους. Ένα άλλο μοντέλο προτείνει την ισορροπία  μεταξύ πληρωμένου και δωρεάν περιεχομένου . Όπως και την προσφορά επί πληρωμή μεμονωμένων άρθρων που συνήθως οδηγεί στην απόκτηση μηνιαίας ή ετήσιας συνδρομής. Σε γενικές γραμμές, οι υπάρχουσες εκτιμήσεις αναφέρουν ότι στην επόμενη τριετία οι Αμερικανοί και οι Ευρωπαίοι καταναλωτές θα έχουν, κατά μέσο όρο, 4 μηνιαίες συνδρομές σε υπηρεσίες ψυχαγωγίας και ενημέρωσης, συμπεριλαμβανομένων υπηρεσιών όπως το  Netflix  και το  Spotify . Κάτι που σημαίνει ότι υπάρχει χώρος αλλά δεν είναι μεγάλος και οι καταναλωτές θα κληθούν να κάνουν αρκετές επιλογές προκειμένου να πάρουν αυτό που θέλουν. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/193115/oi-texnologies-poy-allazoyn-to-xoro-tis-dimosiografias
tech,www.cnn.gr,Η Rakuten Viber παρουσιάζει το νέο χαρακτηριστικό δημιουργίας αυτοκόλλητων,"14:49 Τρίτη, 08 Οκτωβρίου 2019","Newsroom, CNN Greece","Το  Viber , μiα από τις κορυφαίες εφαρμογές ανταλλαγής μηνυμάτων στον κόσμο, παρουσιάζει το ολοκαίνουργιο χαρακτηριστικό «Create a Sticker» (Δημιούργησε ένα Αυτοκόλλητο), που δίνει τη δυνατότητα στους χρήστες να σχεδιάζουν και να δημιουργούν τα δικά τους προσωποποιημένα αυτοκόλλητα ή πακέτα αυτοκόλλητων. Οι χρήστες μπορούν τώρα να εκφράζουν το μήνυμά τους μέσα από τις δικές τους δημιουργίες.  Μέχρι σήμερα, το Viber έχει λανσάρει χιλιάδες πακέτα αυτοκόλλητων που οι χρήστες μοιράστηκαν μεταξύ τους περισσότερες από  30 δισεκατομμύρια φορές  τον προηγούμενο χρόνο. Το Viber δίνει τώρα τη δυνατότητα στους χρήστες του να εκφράσουν ό,τι επιθυμούν με τα δικά τους αυτοκόλλητα. Οι χρήστες μπορούν για παράδειγμα να δημιουργούν αυτοκόλλητα που να απεικονίζουν τους ίδιους και τους φίλους τους, είτε τα  κατοικίδια  τους ή ακόμα και ένα ολοκληρωμένο πακέτο αυτοκόλλητων αφιερωμένο σε ένα επερχόμενο μεγάλο  event . Οτιδήποτε συμβαίνει στη ζωή σας και θέλετε να το μοιραστείτε με φίλους, μπορείτε τώρα να το αποτυπώσετε δημιουργικά σε ένα αυτοκόλλητο και να το στείλετε στις επαφές σας. Οι χρήστες θα μπορούν να δημιουργούν έως και 24 αυτοκόλλητα ανά πακέτο με τις εξής διαδικασίες: 1. Aπό το μενού  Sticker creator  (Δημιουργία Αυτοκόλλητων) στο Sticker Market (Aγορά Αυτοκόλλητων). 2. Από το  sticker menu  μέσα σε μια οποιαδήποτε συνομιλία.  3. Τραβώντας μια  φωτογραφία  και σχηματοποιώντας την άμεσα σε μορφή αυτοκόλλητου. Το νέο χαρακτηριστικό Sticker Creator δίνει στους χρήστες τις εξής δυνατότητες: •  Σχηματοποίηση  των αυτοκόλλητων: Οι χρήστες μπορούν να μετακινήσουν τη φωτογραφία και να περιστρέψουν ή να μεγεθύνουν μια συγκεκριμένη λεπτομέρεια στην οποία θέλουν δώσουν έμφαση. Μπορούν επίσης να χρησιμοποιήσουν το εργαλείο “μαγικό ραβδί” για να αφαιρέσουν το φόντο της φωτογραφίας. •  Διακόσμηση  των αυτοκόλλητων: Μόλις ορίσετε το σχήμα, διακοσμήστε τα αυτοκόλλητά σας με doodles, κείμενο, άλλα αυτοκόλλητα ή emojis για να τα κάνετε μοναδικά! Οι χρήστες, ως δημιουργοί των δικών τους αυτοκόλλητων, θα έχουν τη δυνατότητα να επιλέξουν αν άλλοι χρήστες του Viber θα μπορούν να χρησιμοποιούν τα αυτοκόλλητά τους, επισημαίνοντας το πακέτο αυτοκόλλητων ως δημόσιο ή ιδιωτικό. Επιπλέον, οι χρήστες θα μπορούν να κάνουν αναφορά σε δημόσια πακέτα, σε περίπτωση που αυτά παραβιάζουν τους όρους του Viber. Η δημιουργία αυτοκόλλητων στο Viber είναι διαθέσιμη για Android στο Google Play Store, και πολύ σύντομα θα είναι διαθέσιμη για IOS και για το Viber Desktop.  Διαβάστε επίσης Viber: Αυτό το μήνυμα θα… αυτοκαταστραφεί Κορωνοϊός: Η κυβέρνηση ανοίγει κοινότητα ενημέρωσης των πολιτών για τον ιό στο Viber Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/193218/h-rakuten-viber-paroysiazei-to-neo-xaraktiristiko-dimioyrgias-aytokolliton
tech,www.cnn.gr,iPhone 11 Pro Max: όταν η Apple ξεπερνά τον εαυτό της,"16:45 Παρασκευή, 04 Οκτωβρίου 2019",,"Κάθε χρόνο στην παρουσίαση των νέων  iPhone , στην παρουσίαση του κορυφαίου μοντέλου, μία είναι η σταθερή ατάκα του  Tim Cook , του διευθύνοντος συμβούλου της Apple: «είναι το καλύτερο smartphone που έχουμε παρουσιάσει ποτέ». Στο παρελθόν, η ατάκα αυτή ισοδυναμούσε και με το ότι το κορυφαίο από τα νέα iPhone ήταν και το καλύτερο smartphone που κυκλοφορούσε σε ολόκληρη την αγορά. Όμως, τα τελευταία χρόνια ο ανταγωνισμός ενισχύθηκε και δεν ήταν λίγοι εκείνοι που υποστήριζαν ότι ο τίτλος για το καλύτερο smartphone ήταν υπό διεκδίκηση. Όμως, με το νέο  iPhone 11 Pro  είτε στην «απλή» έκδοση (5,8 ίντσες) είτε στην έκδοση Max (6,5 ίντσες) η Apple δείχνει να δηλώσει ότι δεν είναι εύκολο να την αμφισβητήσει κανείς. Μετά από σχεδόν μία εβδομάδα με το  iPhone 11 Pro Max  (64 GB), μπορώ να πω με βεβαιότητα ότι η νέα «ναυαρχίδα» της Apple είναι ένα smartphone που καλύπτει και με το παραπάνω τις ανάγκες των χρηστών. Ιδίως σε 4 τομείς που άπαντες δίνουν ιδιαίτερη σημασία: την εμφάνιση, την κάμερα, τις επιδόσεις και τη μπαταρία. Τομείς σε ορισμένους από τους οποίους στο πρόσφατο παρελθόν ορισμένοι ανταγωνιστές της Apple έχουν αποδειχθεί εξαιρετικά δυνατοί. Όμως, στο iPhone 11 Pro η Apple δείχνει ότι έδωσε παραπάνω έμφαση και δεν είναι τυχαίο ότι πολλοί χρήστες κάθισαν και διάβασαν τις νέες δυνατότητες και ενημερώθηκαν πλήρως. Συμπεριλαμβανομένης και της κόρης μου, η οποία μου έβαλε τα «γυαλιά» κατά το κοινώς λεγόμενον, όπως θα δείτε και στο σχετικό video. Όμως, και στις δύο περιπτώσεις ο σχεδιασμός είναι εξαιρετικός. Το iPhone 11 Pro έρχεται με ανοξείδωτο ατσάλι και σχεδίαση από ματ γυαλί, κάτι πολύ πρακτικό καθώς στην πίσω πλευρά δεν υπάρχουν πλέον δαχτυλιές! Γενικότερα, η αίσθηση που σου δίνει όταν το κρατάς είναι πως πρόκειται για μία εξαιρετικά ποιοτική -όσο και premium - συσκευή. Η οθόνη είναι εξαιρετικά φωτεινή και η ποιότητα στην αναπαραγωγή χρωμάτων φθάνει να θυμίζει μία ακριβή και προηγμένη τηλεόραση. Το iPhone 11 Pro αποδείχθηκε ένα εξαιρετικά εύχρηστο smartphone. Σε αυτό βοηθά, φυσικά, το νέο iOS 13 με αρκετές νέες δυνατότητες αλλά το μεγάλο ατού δεν είναι άλλο από τον επεξεργαστή, τον Α13 Bionic, ο οποίος προσφέρει εντυπωσιακές επιδόσεις. Κατά τη διάρκεια της χρήσης, δεν υπήρξε περίπτωση που κάποια εφαρμογή να καθυστέρησε να ανοίξει ή να ανταποκριθεί, ενώ ειδικά στην αναπαραγωγή video όπως και στα παιχνίδια, ο επεξεργαστής έδωσε πολύ μεγάλη ώθηση. Και σου έδινε την εντύπωση ότι δεν «ζοριζόταν» κιόλας, κάτι που δεν είναι και τόσο συχνό φαινόμενο, ιδίως με αρκετές εφαρμογές να είναι ταυτόχρονα ανοικτές. Η εντυπωσιακή κάμερα Ένα ενδιαφέρον στοιχείο είναι πως ο επεξεργαστής βοηθά και στη βελτίωση των φωτογραφιών χάρη στη neural engine που ενσωματώνει και η οποία χρησιμοποιεί σε πραγματικό χρόνο μηχανική εκμάθηση, ώστε να βελτιστοποιεί τα διαφορετικά στοιχεία μίας σκηνής. Αν και αυτό είναι ένα από τα πολλά «μυστικά» που έχει το νέο σύστημα της τριπλής κάμερας που διαθέτει στην πίσω πλευρά του το νέο iPhone 11 Pro και στις δύο εκδόσεις του. Κατ’ αρχήν, όσοι νομίζουν ότι η τριπλή κάμερα στην πίσω πλευρά δημιουργεί μία άσχημη αίσθηση, καλό θα ήταν να πιάσουν πρώτα τη συσκευή. Όταν είδα τις πρώτες φωτογραφίες, έμοιαζε λίγο άσχημο αλλά από κοντά η αίσθηση που έχεις είναι αρκετά διαφορετική και πολύ καλή. Το σύστημα περιλαμβάνει τρεις κάμερες: μία ευρυγώνια, μία υπερευρυγώνια και έναν τηλεφακό. Και οι τρεις έχουν ανάλυση 12 megapixel αλλά στην προκειμένη περίπτωση η ανάλυση δεν είναι αυτό που μετρά αλλά οι δυνατότητες που προσφέρει το σύστημα. Κυριολεκτικά, ο χρόνος ήταν λίγος για να βρω όλα τα νέα τρικ που έχουν η οπίσθια αλλά και η εμπρόσθια κάμερα του iPhone 11 Pro, οπότε θα περιοριστώ σε αυτά που ανακάλυψα με τη βοήθεια της κόρης μου. Το πρώτο είναι η πολύ βελτιωμένη υπερευρυγώνια λήψη φωτογραφίας και video, όπως και το τετραπλάσιο κάδρο. Ένα δεύτερο εξαιρετικά σημαντικό νέο χαρακτηριστικό είναι το nightmode που ενεργοποιείται αυτόματα σε συνθήκες χαμηλού φωτισμού και προσφέρει υψηλής ποιότητας νυχτερινές λήψεις, έναν τομέα όπου η Apple ήταν λίγο πίσω. Και ένα τρίτο είναι η δυνατότητα για slow motion selfies ή slofies όπως τις αποκαλεί η Apple, ένας όρος που δεν ενθουσιάζει και πολλούς χρήστες αλλά έχει αρχίσει να «περνά» στην αργκό των μικρότερων ηλικιών. Γενικότερα, η ποιότητα στις φωτογραφίες κινείται σε υψηλά επίπεδα, όπως και στη λήψη video όπου το iPhone 11 Pro δείχνει να βάζει δύσκολα στον ανταγωνισμό. Το γεγονός ότι μπορείς να κάνεις λήψεις ταυτόχρονα και από τις 3 κάμερες στην πίσω πλευρά είναι εξαιρετικά πρακτικό για όσους αρέσκονται στο video editing. Όπως και το ότι όταν κάνεις zoom στο θέμα σου κατά τη λήψη βίντεο, γίνεται αυτόματα εστίαση του ήχου στο συγκεκριμένο σημείο! Μία συσκευή που αντέχει Πάντως, προσωπικά, η μεγαλύτερη έκπληξη είχε να κάνει με τη μπαταρία. Έναν τομέα όπου η Apple έδειχνε να υστερεί έναντι ορισμένων ανταγωνιστών της. Αυτό, όμως, δεν συμβαίνει με το iPhone 11 Pro Max, το οποίο «άντεξε» στην εξοντωτική χρήση από την πλευρά μου για περίπου 32 ώρες, κάτι που σημαίνει ότι οι περισσότεροι χρήστες θα μπορούν να το συνδέουν στον φορτιστή κάθε 2 ημέρες! Apple Watch Series 5 Μαζί με το iPhone 11 Pro Max, είχαμε την ευκαιρία να δοκιμάσουμε και το νέο Apple Watch Series 5, το οποίο έχει αρκετές βελτιώσεις όπως η δυνατότητα για ηλεκτροκαρδιογράφημα, αλλά και αυτή της ανίχνευσης πτώσης, μεταξύ άλλων. Με δεδομένο ότι αποφάσισα να ξεκινήσω ξανά τη γυμναστική, το νέο Apple Watch αποδείχθηκε εξαιρετικά πρακτικός «σύντροφος» σε αυτή τη νέα προσπάθεια μου για ατομική βελτίωση. Ειδικά σε συνδυασμό με το iPhone 11 Pro Max, μίας συσκευής που διεκδικεί με πάρα πολλές πιθανότητες τον τίτλο του καλύτερου smartphone στον κόσμο. Όσο για την τιμή, η συσκευή iPhone που χρησιμοποίησα για τη δοκιμή, είναι στα 1339 ευρώ, ποσό μεγάλο ως νούμερο, ανάλογο, όμως, ενός pro μοντέλου. Σύμφωνα και με στελέχη της Apple, αυτό που πρέπει να συνυπολογίσει ένας χρήστης είναι τα οφέλη που παίρνει τόσο σήμερα όσο και στο μέλλον από τη συσκευή που αγοράζει. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/192812/iphone-11-pro-max-otan-i-apple-xeperna-ton-eayto-tis
tech,www.cnn.gr,Στον «αέρα» τηλεφωνικοί αριθμοί και email χρηστών του Twitter,"14:42 Τετάρτη, 09 Οκτωβρίου 2019","Newsroom, CNN Greece","Τηλεφωνικοί αριθμοί  και  διευθύνσεις email  των χρηστών του  Twitter , ενδεχομένως να χρησιμοποιήθηκαν « ακουσίως » για διαφημιστικούς σκοπούς. Τη «βόμβα» για τα προσωπικά στοιχεία των χρηστών του, «έριξε» η ίδια η εταιρεία. Τόνισε ωστόσο, ότι  το πρόβλημα έχει διορθωθεί  από τις 17 Σεπτεμβρίου, χωρίς όμως να διευκρινίσει πόσοι χρήστες επηρεάστηκαν. «Δεν μπορούμε να πούμε με σιγουριά  πόσοι άνθρωποι επηρεάστηκαν  από αυτό, αλλά σε μία προσπάθειά μας να είμαστε ειλικρινείς, θέλουμε να ενημερώσουμε τους πάντες» έγραψε η εταιρεία σε  ανάρτησή της . Ενώ συμπληρώνει πως: «Ζητάμε συγγνώμη που συνέβη αυτό. Δουλεύουμε ώστε να μην ξανασυμβεί ένα τέτοιο λάθος». Οι αριθμοί τηλεφώνου φτάνουν στα «χέρια» του Twitter, όταν η διάσημη πλατφόρμα κοινωνικής δικτύωσης τους ζητάει από τους χρήστες για  επιβεβαίωση στοιχείων . Twitter used phone numbers gathered for account security to sell ads , By Donie O'Sullivan/CNNi Business Διαβάστε επίσης Τα μουσεία αποκαλύπτουν τα πιο φρικιαστικά τους εκθέματα σε μια τρομακτική «μάχη» μέσω Twitter Τζέφρι Πάιατ: Τίποτα πιο ξεχωριστό από το Ελληνικό Πάσχα Viber: Αυτό το μήνυμα θα… αυτοκαταστραφεί",https://www.cnn.gr/tech/story/193343/ston-aera-tilefonikoi-arithmoi-kai-email-xriston-toy-twitter
tech,www.cnn.gr,Ανοδική πορεία στην Ελλάδα για τη Xiaomi που φέρνει νέα προϊόντα,"11:28 Τρίτη, 08 Οκτωβρίου 2019",,"Τη μέχρι τώρα πετυχημένη πορεία της συνεργασίας της με την Xiaomi, μία από τις ταχύτερα αναπτυσσόμενες εταιρείες στο χώρο των ψηφιακών τεχνολογιών, θέλει να συνεχίσει η Info Quest Technologies, επίσημος διανομέας των προϊόντων της κινεζικής εταιρείας για την Ελλάδα και την Κύπρο. Η συνεργασία ξεκίνησε πριν από περίπου 3 χρόνια και μέσα σε αυτό το διάστημα η Xiaomi έχει φθάσει το  μερίδιο της στην αγορά των smartphones κοντά στο 20%  που της δίνει την τρίτη θέση στην εγχώρια αγορά, ενώ στην κατηγορία των wearables η κινεζική εταιρεία είναι στην πρώτη θέση της ελληνικής αγοράς με ένα μερίδιο που ξεπερνά το 30%. Όπως αναφέρθηκε κατά τη διάρκεια της παρουσίασης του Redmi Note 8 Pro, της νέας συσκευής που θα διατίθεται άμεσα στην ελληνική αγορά, η εκτίμηση για φέτος είναι πως οι πωλήσεις smartphones της Xiaomi  θα ξεπεράσουν τις 320 χιλιάδες , ενώ εκείνες των wearables τις 90 χιλιάδες. Το ενδιαφέρον είναι πως η Xiaomi έχει δημιουργήσει ένα μεγάλο οικοσύστημα προϊόντων και  έχει δημιουργήσει νέες κατηγορίες , όπως, για παράδειγμα αυτή των ηλεκτρικών «πατινιών». Είναι χαρακτηριστικό ότι φέτος εκτιμάται ότι θα διατεθούν στην ελληνική αγορά πάνω από 12 χιλιάδες ηλεκτρικά «πατίνια», ενώ γενικότερα έχουν πουληθεί πάνω από 1,5 εκατ. προϊόντα της Xiaomi στην Ελλάδα τα τελευταία 3 χρόνια. Τα  προϊόντα της Xiaomi που είναι διαθέσιμα στην Ελλάδα ξεπερνούν τα 200  και αυξάνονται σε μηνιαία βάση, ενώ είναι διαθέσιμα στο Mi Store, το φυσικό κατάστημα της εταιρείας στο The Mall Athens. Όπως αναφέρθηκε μέσα στο 2019 είναι πιθανό να ξεκινήσει τη λειτουργία του το νέο Mi Store σε κεντρικό σημείο της Θεσσαλονίκης, ενώ το επόμενο κατάστημα θα είναι αυτό της Λευκωσίας μέσα στο 2020. Παράλληλα, συνεχίζεται το  πλάνο δημιουργίας ειδικών σημείων με τα προϊόντα της Xiaomi σε καταστήματα αλυσίδων . Αυτή τη στιγμή, υπάρχει ένα τέτοιο, θα υπάρξουν άλλα 3 μέσα στη χρονιά και ο στόχος είναι να φθάσουν τα 10 στο β’ εξάμηνο του 2020. Γενικότερα, η Xiaomi έχει βασιστεί στη σειρά Redmi, η οποία πλέον αποτελεί και ξεχωριστό brand με το Mi να είναι το έτερο εμπορικό σήμα της εταιρείας. Τα στελέχη της  Info Quest Technologies  δείχνουν να πιστεύουν πολύ στο Redmi Note 8 Pro, το οποίο κυκλοφορεί στο τέλος της εβδομάδας και είναι μία συσκευή με εντυπωσιακές δυνατότητες στον τομέα της λήψης φωτογραφιών και σε εξαιρετικά προσιτή τιμή. Συγκεκριμένα, πρόκειται για το  πρώτο smartphone με τετραπλός σύστημα κάμερας  με τον βασικό φακό να έχει ανάλυση στα 64 megapixel, άλλα και το πρώτο στον κόσμο που τροφοδοτείται από τον νέο, ειδικό για gaming, επεξεργαστή MediaTek Helio G90T με τεχνολογία LiquidCool για καλύτερη ψύξη της συσκευής. To νέο μοντέλο διαθέτει ακόμα φακό 8 megapixel, υπέρ-ευρείας γωνίας 120 μοιρών, αισθητήρα μέτρησης βάθους 2 megapixel και αισθητήρα 2 megapixel για macro λήψεις στα 2 εκατοστά, ενώ στην εμπρόσθια όψη διαθέτει κάμερα με αισθητήρα 20 megapixel. H μπαταρία είναι  χωρητικότητας 4500mAh , η μεγαλύτερη στη σειρά Redmi μέχρι σήμερα, υποστηρίζοντας ταχεία φόρτιση 18W. Επιπλέον, διαθέτει λειτουργία  Multifunctional NFC με υποστήριξη Google Pay . H οθόνη του είναι 6,53"" FHD+ με notch τύπου σταγόνας και προστατεύεται από το ιδιαίτερα ανθεκτικό Corning Gorilla Glass 5 εμπρός και πίσω. Η μνήμη είναι στα 6 GB και η τιμή είναι στα 289 ευρώ για την έκδοση με 64 GB εσωτερικό αποθηκευτικό χώρο και στα 319 ευρώ για εκείνη με τα 128 GB. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/193188/anodiki-poreia-stin-ellada-gia-ti-xiaomi-poy-fernei-nea-proionta
tech,www.cnn.gr,Αλλαγές στο Instagram: Καταργείται μια αμφιλεγόμενη λειτουργία του ,"12:02 Τρίτη, 08 Οκτωβρίου 2019","Newsroom, CNN Greece","Ένα από τα αγαπημένα χαρακτηριστικά των…  stalker  θα αφαιρέσει το  Instagram . Ο λόγος γίνεται για την καρτέλα « Ακολουθείτε » (« Following ») στις ειδοποιήσεις. Στο «Ακολουθείτε» φαίνεται η  δραστηριότητα όσων ακολουθείτε : likes, σχόλια, νέα accounts που ακολούθησαν. Ωστόσο, ξεκινώντας από αυτή την εβδομάδα, η δυνατότητα αυτή θα αρχίσει να εξαφανίζεται σταδιακά. Η καρτέλα χρησιμοποιείται από τους χρήστες, κυρίως για εύρεση νέων λογαριασμών, τοποθεσιών και hashtag. Ωστόσο λίγοι είναι αυτοί που αξιοποιούν αυτή τη λειτουργία καθημερινά. Αυτοί είναι και οι λόγοι που το Instagram αποφάσισε να την καταργήσει.  Η συγκεκριμένη λειτουργία, σύμφωνα με το  techcrunch.com , ήταν γνωστή για τη διαφάνεια που έφερνε στη «διαδικτυακή ζωή» του καθενός. Ωστόσο, συχνά ήταν ένα μέσο για να ανακαλύπτονται μικρο-απατεωνιές, όπως για παράδειγμα η απιστία! Σύμφωνα με την ίδια την εταιρεία,  η καρτέλα θα αρχίσει να αφαιρείται από σήμερα , αλλά θα χρειαστεί ως το τέλος της εβδομάδας για να τη χάσουν όλοι οι χρήστες. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/193183/allages-sto-instagram-katargeitai-mia-amfilegomeni-leitoyrgia-toy
tech,www.cnn.gr,«Χωρίς smartphone για ένα χρόνο»: Η δοκιμασία που θα δώσει 100.000 δολάρια σε μια γυναίκα,"22:16 Σάββατο, 12 Οκτωβρίου 2019","Newsroom, CNN Greece","Θα μπορούσε κανείς να ζήσει για έναν ολόκληρο χρόνο χωρίς πρόσβαση στο Snapchat, το  Instagram  ή οποιαδήποτε άλλη εφαρμογή;Μάλλον θα ήταν πολύ δύσκολο έως ακατόρθωτο. Εάν ωστόσο κάποιος πλήρωνε 100.000 δολάρια για να προθυμοποιηθεί κάποιος, τότε ίσως οι πιθανότητες θα αυξάνονταν. Αυτό ακριβώς συνέβη με την 29χρονη συγγραφέα,  Ελάνα Μουγκντάν  από το Κουίνς της Νέας Υόρκης η οποία και επελέγη να περάσει αυτή τη δοκιμασία ελπίζοντας ότι θα πληρωθεί με το πέρας του έτους το ποσό αυτό. Ειδικότερα, τον Δεκέμβριο toy 2018 η εταιρία  Vitaminwater  επέλεξε την Μούγκνταν από μια... δεξαμενή  περισσοτέρων των 100.000 αιτούντων  για συμμετοχή στη δοκιμασία «Scroll Free for a year». Επί της ουσίας,  εάν μπορέσει να μείνει επί ένα χρόνο μακριά από το smartphone  και το τάμπλετ της, κερδίζει τα χρήματα.  meet our official  #nophoneforayear  contestant...elana! elana is a young-adult fantasy author who's excited to put down her phone for a year and finish her book series (or at least find more creative ways to procrastinate). give her a follow  @dragonspleen . good luck, elana.   pic.twitter.com/2x6AuROeRw February 15, 2019 Για να διασφαλίσουν, ωστόσο, ότι δεν θα επιχειρήσει να «κλέψει», η εταιρία αντικατέστησε το  iphone 5s  της με ένα Kyocera μοντέλο το οποίο μπορεί μόνο να χρησιμοποιεί για να κάνει κάποια κλήση ή να στείλει μήνυμα. Η εταιρεία αναψυκτικών  οργανώνει ένα τεστ ανίχνευσης ψεύδους τον Φεβρουάριο του 2020  όταν και ολοκληρώνεται η δοκιμασία. Μέχρι το πέρας της διαδικασίας, η νεαρή κοπέλα είναι περιορισμένη να χρησιμοποιεί το τηλέφωνο που της έδωσαν, το λάπτοπ ή τον desktop υπολογιστή της αλλά και τις συσκευές που λειτουργούν με τη φωνή του χρήστη τους και οι οποίες δεν είναι smartphones, όπως το  Amazon Echo . Περίπου οκτώ μήνες μετά την έναρξη της δοκιμασίας, η Μουγκντάν λέει ότι αυτή είναι μια από τις καλύτερες εμπειρίες της ζωής της μέχρι σήμερα. «Το να είσαι μακριά από μια έξυπνη συσκευή τηλεφώνου είναι απελευθερωτικό,  μου έχει ανοίξει τα μάτια  και με έχει κάνει να γνωρίζω πλέον μερικές από τις άλλες κακές συνήθειες για την υγεία μου», είπε στο CNN. «Τώρα εργάζομαι ούτως ώστε να αλλάξω τελείως τη ζωή μου, αργά αλλά σίγουρα,  μέρα με τη μέρα », πρόσθεσε. Συμπλήρωσε ότι ήταν πανευτυχής όταν ανέλαβε την υποχρέωση αυτή αλλά αμέσως  ήρθε αντιμέτωπη με μη αναμενόμενες δυσκολίες . «Μια φορά  βρέθηκα αποκλεισμένη στο αεροδρόμιο SeaTac  γιατί ο αριθμός τηλεφώνου που είχα γράψει ήταν λανθασμένος και δεν είχα τρόπο να βρω τον σωστό, αλλά και κανένα τρόπο να καλέσω ένα ταξί ή ένα Uber και κανέναν από την Πολιτεία που θα μπορούσε να με βοηθήσει», είπε. Μια άλλη φορά, η ένδειξη για πρόβλημα στον κινητήρα του αυτοκινήτου της άναψε ενώ οδηγούσε σε μια άγνωστη για αυτήν περιοχή.  Χωρίς ίντερνετ ή το GPS  της, η Μουγκντάν δεν είχε κανέναν τρόπο να βρει τι σήμαινε αυτό το λαμπάκι ή που να κατευθυνθεί για βοήθεια. Δεν ήξερε ακόμα πόσο κοντά βρισκόταν στην πλησιέστερη στάση για ξεκούραση. Η δοκιμασία αυτή παράλληλα  επηρέασε την κοινωνική της ζωή . Μη έχοντας τη δυνατότητα να ανταλλάξει φωτογραφίες και βίντεο με φίλους ή να πλοηγηθεί στα προφίλ τους στα κοινωνικά δίκτυα, η Μουγκντάν παραδέχεται ότι καμιά φορά νιώθει «αποσυνδεδεμένη». «Ούσα έξω με παιδιά που είναι συνέχεια στα τηλέφωνά τους; επιδεικνύοντάς τα ο ένας στον άλλο και  τραβώντας σέλφις , υπογραμμίζει πραγματικά το πόσο εθισμένοι είμαστε και τώρα νιώθω σαν ένας εξωτερικός παρατηρητής ενός παράξενου και κάπως ανησυχητικού φαινομένου», πρόσθεσε. Παρόλα αυτά επιμένει ότι  δεν θα επιστρέψει στην πρώτερη κατάσταση . Παρά τις δυσκολίες και τον εκνευρισμό της κατά περίσταση, σημειώνει ότι ο... τερματισμός της σχέσης της με το smartphone της είναι μια από τις  καλύτερες αποφάσεις  που πήρε στη ζωή της και το... κλειδί για την παραγωγικότητά της. Από τη μέρα που ανέλαβε να φέρει σε πέρας τη δοκιμασία αυτή, έχει κάνει ιδιαίτερη πρόοδο στη σειρά βιβλίων της « The Shadow War Saga », ηχογραφώντας μια ηχητική έκδοση του πρώτου βιβλίου της, αλλά και ολοκληρώνοντας και δημοσιεύοντας το δεύτερο και οριστικοποιώντας την επεξεργασία αναφορικά με το τρίτο. Είναι μάλιστα  τόσο εντυπωσιασμένη με την δίχως smartphone εκδοχή  της ζωής της που σχεδιάζει να συνεχίσει να ζει χωρίς αυτή, πολύ μετά το τέλος της δοκιμασίας. «Έχω αποφασίσει ότι δεν θα επιστρέψω ποτέ στη χρήση των smartphone όταν ολοκληρωθεί ο διαγωνισμός», τόνισε. Και συμπλήρωσε: «Δεν νομίζω ότι μπορεί κανείς να με εμπιστευτεί με την τεχνολογία - εάν έχω πρόσβαση σε μια  έξυπνη συσκευή τηλεφώνου , υποπτεύομαι ότι θα επιστρέψω στην κακή χρήση του, χάνοντας χρόνο, μένοντας ξύπνια όλες τις ώρες της νύχτας με αυτό, και ούσα εθισμένη στα κοινωνικά δίκτυα. Δεν θέλω σε καμιά περίπτωση να γυρίσω σε όλο αυτό». Εάν εξακολουθήσει να το υποστηρίζει αυτό και να κρατάει σθεναρά, αυτές οι 100.000 δολάρια θα είναι λεφτά  στον τραπεζικό της λογαριασμό  σε λίγο καιρό.   Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/193671/xoris-smartphone-gia-ena-xrono-h-dokimasia-poy-tha-dosei-100-000-dolaria-se-mia-gynaika
tech,www.cnn.gr,Κορωνοϊός - Facebook: Άμεση ειδοποίηση των χρηστών για fake news ,"19:32 Πέμπτη, 16 Απριλίου 2020","Newsroom, CNN Greece","Το  Facebook   πρόκειται πλέον να προειδοποιεί άμεσα τους χρήστες του που συμβουλεύονται   ψευδείς πληροφορίες  σχετικά με το νέο  κορωνοϊό , ανακοίνωσε σήμερα ο διευθύνων σύμβουλός του  Μαρκ Ζ ά κερμπεργκ . Κατά τη διάρκεια του Μαρτίου,  το Facebook διέγραψε «εκατοντάδες χιλιάδες» περιεχόμενα που σχετίζονταν με την Covid-19  και τα οποία «θα μπορούσαν να αποτελέσουν επικείμενο κίνδυνο για την υγεία», του είδους ότι η χλωρίνη μπορεί να θεραπεύσει τον ιό. Οι χρήστες που επισκέπτονται αυτές τις αναρτήσεις (infox), σχολιάζουν, ή μοιράζονται αυτόν τον τύπο πληροφοριών θα λαμβάνουν πλέον ένα μήνυμα στις ενημερώσεις τους στη  ροή ειδήσεων , που θα τους προτρέπει να συμβουλευθούν αξιόπιστες πηγές όπως ο ιστότοπος του  Παγκόσμιου Οργανισμού Υγείας , δήλωσε ο Ζάκερμπεργκ στο blog του στο Facebook. Ο διευθύνων σύμβουλος του Facebook έδωσε έμφαση στις προσπάθειες του μέσου κοινωνικής δικτύωσης για τον « περιορισμό της εξάπλωσης της  παραπληροφόρησης  γύρω από την Covid-19 ». Ενώ οι αβάσιμες φήμες αφθονούν και πολλαπλασιάζονται , το μέσο αυτό τονίζει πως έχει ήδη ανακατευθύνει «σχεδόν 2 δισεκατομμύρια χρήστες, δηλ. σχεδόν όλα τα «μέλη» του, σε πληροφορίες που προέρχονται από τις επίσημες αρχές δημόσιας υγείας, διαμέσου του «κέντρου πληροφόρησης για την Covid-19 », που είναι διαθέσιμο σε κάθε ροή ειδήσεων ( newsfeed ). Αποτέλεσμα: «περισσότεροι από 350 εκατομμύρια χρήστες έχουν 'κάνει κλικ' στα εκπαιδευτικά μας μηνύματα» για να μάθουν περισσότερα, στο Facebook και στο  Instagram , υπογραμμίζει ο Ζάκερμπεργκ.  6 Photos: 6 Photos: 6 Photos: 6 Photos: 6 Photos: 6 Photos: Παράλληλα, στο «κέντρο πληροφοριών» αυτό θα αναρτηθούν και οι συνεισφορές 60 οργανώσεων που συνεργάζονται με το Facebook για να ελέγχουν τα γεγονότα σε όλο τον κόσμο, όπως είναι και το Γαλλικό Πρακτορείο (AFP). Εάν οι πληροφορίες αποδειχθούν ψευδείς ή ανακριβείς, αλλά δεν αντιπροσωπεύουν έναν «άμεσο κίνδυνο», το μέσο κοινωνικής δικτύωσης θα τους επισυνάπτει μια  «ετικέτα προειδοποίησης» . Τον Μάρτιο δόθηκε η ετικέτα αυτή σε  40 εκατομμύρια δημοσιεύσεις  στο Facebook, ωθώντας τους χρήστες να μην δουν αυτό το περιεχόμενο στο 95% των περιπτώσεων, σύμφωνα με το Facebook. Πολλοί ανεξάρτητοι παρατηρητές, συμπεριλαμβανομένης της ΜΚΟ  Avaaz , έχουν καταγγείλει την αδυναμία του Facebook να περιορίσει τη διάδοση τέτοιων ειδήσεων, πράγμα που έχει σοβαρές συνέπειες. «Το Facebook βρίσκεται στο επίκεντρο αυτής της κρίσης παραπληροφόρησης. Ωστόσο, η εταιρεία κάνει σήμερα ένα βήμα για να καθαρίσει αυτό το τοξικό οικοσύστημα, καθιστάμενη το πρώτο μέσον κοινωνικής δικτύωσης που προειδοποιεί τους χρήστες του πως εκτίθενται σε παραπληροφόρηση για με τον κορωνοϊό και τους ανακατευθύνει σε πληροφορίες που μπορούν να σώσουν ζωές», αναφέρει σε ανακοίνωσή του ο Φάντι Κουράν, υπεύθυνος του Avaaz. Μία από τις εφαρμογές μηνυμάτων του Facebook, το Whatsapp, ήδη είχε εφαρμόσει νέα μέτρα για την καταπολέμηση της παραπληροφόρησης στις αρχές Απριλίου. Οι χρήστες του  WhatsApp  δεν μπορούν πλέον να μεταδίδουν δημοφιλή μηνύματα παρά μόνον σε μία επαφή κάθε φορά , προκειμένου να περιορισθεί η ροή ψευδών πληροφοριών.  Το  Γαλλικό Πρακτορείο  συμμετέχει σε περισσότερες από 30 χώρες και 12 γλώσσες στο πρόγραμμα  « Third party fact-checking » , ένα πρόγραμμα επαλήθευσης από τα ίδια τα μέσα ενημέρωσης που αναπτύχθηκε από το Facebook. Με αυτό το πρόγραμμα, το οποίο ξεκίνησε τον Δεκέμβριο του 2016, το Facebook ενισχύει χρηματικά περίπου εξήντα μέσα ενημέρωσης για να χρησιμοποιεί τις  «μεθόδους επαλήθευσής»  τους στην πλατφόρμα του και στο Instagram. Εάν μία πληροφορία διαγνωσθεί ως ψευδής ή παραπλανητική από τα μέσα ενημέρωσης, οι χρήστες είναι λιγότερο πιθανό να τη δουν να εμφανίζεται στη ροή ειδήσεων. Αλλά και εάν τη δουν, ή αποπειραθούν να τη μοιραστούν, η πλατφόρμα θα τους προτείνει να διαβάσουν το άρθρο που θα δίνει την πραγματική της διάσταση. Τα συμμετέχοντα  MME  έχουν παντελή ελευθερία να επιλέγουν και να διαχειρίζονται τα θέματά τους. Διαβάστε επίσης Τσακαλώτος στη La Repubblica: Ιταλία και Ισπανία παλεύουν για όλη την Ευρώπη Καναδάς: Γυναίκα σώθηκε από σφαίρα χάρη στο… ψεύτικο στήθος της «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν",https://www.cnn.gr/tech/story/215665/koronoios-facebook-amesi-eidopoiisi-ton-xriston-gia-fake-news
tech,www.cnn.gr,Πανικός στον κόσμο του gaming: Έπεσε «μαύρο» στο Fortnite,"12:45 Δευτέρα, 14 Οκτωβρίου 2019","Newsroom, CNN Greece","Πανικός  επικράτησε χθες μεταξύ εκατομμυρίων  gamers , καθώς το δημοφιλέστερο online παιχνίδι,  Fortnite , έριξε « μαύρο » κατά την ολοκλήρωση της 10  σεζόν του. Το εντυπωσιακό φινάλε, παρά τα «παράπονα» των χρηστών του διαδικτύου, συνέβη μετά την  εμφάνιση ενός  αστεροειδή , ο οποίος κατέστρεψε το νησί όπου αγωνίζονται οι παίκτες. Όσοι ήταν συνδεδεμένοι εκείνη τη στιγμή, είδαν μία  βροχή μετεωριτών , τον χάρτη του παιχνιδιού να σβήνει και αμέσως μετά, στην οθόνη εμφανίστηκε μία  μαύρη τρύπα .    Μάλιστα, στους επίσημους λογαριασμούς του παιχνιδιού στα social media, λίγο πριν το τέλος είχε ανέβει μία ανάρτηση που έγραφε « αυτό είναι το τέλος ».  απόλυτο σκοτάδι  Πάντως, όσο οι χρήστες περιμένουν την 11  σεζόν -που σύμφωνα με το  cnet.com  αναμένεται-, μπορούν να παίξουν ένα  mini - game  που ενσωμάτωσε η εταιρεία Epic Games.  Για να αποκτήσετε πρόσβαση θα πρέπει να προχωρήσετε σε  συγκεκριμένους συνδυασμούς , αναλόγως με την κονσόλα που διαθέτετε: Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/193831/panikos-ston-kosmo-toy-gaming-epese-mayro-sto-fortnite
tech,www.cnn.gr,Pixel 4: Όλα όσα ξέρουμε για το πολυαναμενόμενο κινητό της Google λίγο πριν τα αποκαλυπτήρια,"13:47 Τρίτη, 15 Οκτωβρίου 2019","Newsroom, CNN Greece","Επί ολόκληρους μήνες, ιστότοποι τεχνολογίας αλλά ακόμη και η ίδια η  Google , διαρρέουν  χαρακτηριστικά  του πολυαναμενόμενου  smartphone   της εταιρείας,  Pixel 4 . Σήμερα, η  αγωνία πολλών θα λάβει τέλος, καθώς στις 17:00 ώρα Ελλάδας, θα γίνουν τα…  αποκαλυπτήρια ! Το κινητό, σύμφωνα πάντα με τα όσα έχουν διαρρεύσει έως τώρα, θα έχει  δύο κάμερες  στο πίσω μέρος, κάτι που συμβαίνει πρώτη φορά, καθώς έως τώρα η Google επέμενε στη μία κάμερα. Επίσης, ένα  εντυπωσιακό χαρακτηριστικό  των νέων Pixels θα είναι ότι πλέον η εμπρόσθια κάμερα θα κάνει δυνατό τον έλεγχο της συσκευής από απόσταση.  Ωστόσο, το Pixel 4 θα είναι διαθέσιμο μόνο στις ΗΠΑ και σύμφωνα με το  CNNi , η διανομή του στις υπόλοιπες χώρες δεν είναι, προς το παρόν, στα πλάνα της εταιρείας - κολοσσού.  Well, since there seems to be some interest, here you go! Wait 'til you see what it can do.  #Pixel4   pic.twitter.com/RnpTNZXEI1 June 12, 2019 Μάλιστα, σύμφωνα με δημοσίευμα του  9to5google.com , το οποίο πριν λίγο καιρό είχε διαρρεύσει το  επίσημο φύλλων προδιαγραφών  των επερχόμενων κινητών, στη συσκευασία πέρα από το κινητό, θα υπάρχει ένα USB-C καλώδιο φόρτισης ενός μέτρου, ένας φορτιστής 18W και ένας Quick Switch αντάπτορας (θηλυκό USB-A σε αρσενικό USB-C). Δείτε το επίσημο φύλλων προδιαγραφών: Επιπλέον, σύμφωνα με δημοσίευμα του  Business Insider , το Pixel 4 θα έχει  οθόνη  διαστάσεων 5,7 ιντσών με ανάλυση 1080p, ενώ το Pixel 4 XL θα έχει οθόνη διαστάσεων 6,3 ιντσών με ανάλυση 1440p. Και οι δύο συσκευές θα έχουν ένα σύστημα διπλής κάμερας, παρόμοιο με αυτό που χρησιμοποιεί το iPhone 11. Εδώ μπορείτε να δείτε  live  τα αποκαλυπτήρια:  Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/193944/pixel-4-ola-osa-xeroyme-gia-to-polyanamenomeno-kinito-tis-google-ligo-prin-ta-apokalyptiria
tech,www.cnn.gr,Facebook: Ξέρει πού είμαστε και τι συζητάμε αλλά τώρα θέλει να διαβάζει και τη σκέψη μας! ,"12:35 Παρασκευή, 16 Αυγούστου 2019","Newsroom, CNN Greece","Από καιρό τώρα το  Facebook   έχει πάψει να αρκείται στο να γνωρίζει απλώς πού βρισκόμαστε, με ποιον είμαστε και τι κάνουμε.  Δεν του φθάνει  να αναγνωρίζει τις προσωπικές μας προτιμήσεις και τις δραστηριότητές μας. Άλλωστε, αυτές μπορεί να τις γνωρίζει κάθε τεχνολογική εφαρμογή που βασίζεται στα likes μας, στον ποιον ακολουθούμε κι επικοινωνούμε και στο τι αγοράζουμε. Επίσης όλες αυτές οι εφαρμογές και τα δίκτυα μπορούν να ακούσουν τι λέμε στο τηλέφωνό μας. Οι εφαρμογές αυτές συγκεντρώνουν τα δεδομένα για το τι λέμε και τι κάνουμε, τα ομαδοποιούν και τα πωλούν σε όποια εταιρεία πλειοδοτήσει. Υπάρχει όμως ένα όριο, πέραν του οποίου δεν έχουν κατορθώσει όλες οι τεχνολογίες και οι εταιρείες τους να διεισδύσουν:  το ανθρώπινο μυαλό . Φαντάζεται κανείς τι θα γινόταν εάν κάποια εταιρεία κατόρθωνε  να διαβάζει το μυαλό μας  και να αποκομίζει κέρδη από τις πληροφορίες που αντλεί από μέσα του; Αυτός μοιάζει να είναι ο επόμενος στόχος του Facebook. Η εταιρεία που ίδρυσε ο  Μαρκ Ζάκερμπεργκ  έχει αρχίσει να χρηματοδοτεί διάφορες έρευνες που αναπτύσσουν «αποκωδικοποιητές ομιλίας», ικανούς να εντοπίσουν τι θέλουν να πουν τα ανθρώπινα υποκείμενα μέσω των εγκεφαλικών τους μηνυμάτων, τονίζεται σε άρθρο που δημοσιεύεται σε μπλογκ του ίδιου του Facebook. Μία από τις μελέτες, που χρηματοδοτείται από τη διαδικτυακή εφαρμογή και επικεφαλής της είναι επιστήμονες του Πανεπιστημίου της Καλιφόρνιας, στο Σαν Ντιέγκο, δημοσιεύθηκε μάλιστα πρόσφατα στο περιοδικό Nature Communications. Η έρευνα εστιάζεται στο πώς μπορούμε να χρησιμοποιούμε μηχανές μόνο με τη σκέψη μας. Για τον σκοπό αυτόν, έχουν σχεδιασθεί μηχανισμοί που « διαβάζουν »  τα εγκεφαλικά μηνύματα  και προσπαθούν να ταυτοποιήσουν τι είναι εκείνο που προτίθεται να πει το ανθρώπινο υποκείμενο. Όπως σχολιάζει σχετικά το ΜΙΤ (Τεχνολογικό Ινστιτούτο της Μασαχουσέτης), «οι ερευνητές τοποθέτησαν πλάκες με ηλεκτρόδια στον εγκέφαλο των εθελοντών. Κατόπιν τους έθεσαν μία  σειρά από ερωτήσεις , απαιτώντας από τα υποκείμενα τις έρευνας να δίνουν απλές απαντήσεις. Όπως για παράδειγμα “προτιμάς ένα πιάνο, ή ένα βιολί;”. Το σύστημα προσπαθούσε να εντοπίσει τόσο την ερώτηση, όσο και την απάντηση». Μολονότι τα αποτελέσματα της έρευνας βρίσκονται ακόμη στο πρώιμο στάδιό τους, οι ερευνητές συμπέραναν πως «η  εγκεφαλική δραστηριότητα  που καταγράφηκε ενόσω οι άνθρωποι μιλούσαν θα μπορούσε να χρησιμοποιηθεί για να αποκωδικοποιηθεί σχεδόν ταυτόχρονα αυτό που λέει και να μεταφράζεται σε κείμενο στην οθόνη ενός υπολογιστή». Το ίδιο το Facebook διαβεβαιώνει πως εάν η μηχανή ήταν ικανή να αναγνωρίσει μόνον κάποιες νοητικές εντολές, όπως «έναρξη», «επιλογή» και «διαγραφή», ήδη αυτό θα αρκούσε για να εγκαταστήσει  νέες μορφές διάδρασης  των υποκειμένων με τις εφαρμογές. Στο επίσημο μπλογκ του, το Facebook υποστηρίζει πως στόχος του είναι να δημιουργήσει μία  νέα και μη επεμβατική διεπαφή  (interface), η οποία θα επιτρέπει στους χρήστες να γράφουν άμεσα χρησιμοποιώντας τη σκέψη τους, «φανταζόμενοι πως μιλούν οι ίδιοι». Πηγαίνοντας ένα βήμα παραπέρα, το Facebook επιδιώκει να αναπτύξει ένα  φορητό ακουστικό , που θα επιτρέπει στους χρήστες να χρησιμοποιούν τις σκέψεις τους για να ελέγχουν την μουσική, ή να διαδρούν με την εικονική πραγματικότητα. Για την επίτευξη αυτού του στόχου, το μέσο κοινωνικής δικτύωσης έχει χρηματοδοτήσει έρευνες για συστήματα που «ακροώνται» τον εγκέφαλο έξω από το κρανίο μέσω οπτικών ινών, ή λέιζερ, τα οποία μετρούν τις αλλαγές στη ροή του αίματος—εν είδει φορητού μηχανήματος μαγνητικής τομογραφίας. Φυσιολογικά εδώ προκύπτει ένα ερώτημα.  Τι θα κάνει το Facebook με τις πληροφορίες αυτές ; Η επίσημη εκδοχή είναι πως στόχος της εταιρείας είναι απλώς να βελτιώσει τη διάδραση μεταξύ μηχανής και ανθρώπου. Όμως ποιο είναι το τίμημα π.χ. της ενεργοποίησης μέσω της σκέψης του της μουσικής που θέλει το υποκείμενο να ακούσει; Είναι ότι η εταιρεία θα μπορεί να επεξεργάζεται τα εγκεφαλικά κύματα που εκπέμπονται ενώ κάποιος περπατά. Με αυτά τα μηχανήματα, το Facebook  θα μπορεί να εντοπίζει και να μεταφράζει τα μηνύματα του εγκεφάλου , όποιες και να είναι οι σκέψεις του υποκειμένου. Αυτό θα του παρείχε ακόμη περισσότερες πληροφορίες από αυτές που ήδη διαθέτει και σε πολύ πιο άμεσο χρόνο. Δεν θα χρειάζεται να περιμένει τις αντιδράσεις από μία δημοσίευση, αλλά απλώς θα εντοπίζει  ποια είναι η αντίδραση του ίδιου του μυαλού  μας σε αυτή. Ουσιαστικά, ανάμεσα στον χρήστη και το μέσο κοινωνικής δικτύωσης δεν θα υπάρχει πλέον κανένα μυστικό.  «Είναι ένα από τα πρώτα τρανταχτά παραδείγματα του ότι ένας γίγαντας της τεχνολογίας επιδιώκει να αντλήσει δεδομένα άμεσα από το μυαλό των ανθρώπων», τονίζεται στο MIT Technology Review. Στο ίδιο δημοσίευμα, η καθηγήτρια και ειδική στη νευρο-ηθική του Πανεπιστημίου Ντιουκ Νίτα Φάραχανι, διαπιστώνει πως «βρισκόμαστε στο σημείο του να διαβούμε το  έσχατο όριο της ιδιωτικής ζωής  μας χωρίς να διαθέτουμε κανένα μέσο προστασίας». Ή απηχώντας τον Μισέλ Φουκώ, ο πλήρης «βιοπολιτικός» έλεγχος της ανθρώπινης ζωής και της κοινωνίας, βρίσκεται ήδη προ των πυλών. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/187680/facebook-xerei-poy-eimaste-kai-ti-syzitame-alla-tora-thelei-na-diavazei-kai-ti-skepsi-mas
tech,www.cnn.gr,Πώς επιλέγουν φορητό υπολογιστή τα υψηλόβαθμα στελέχη των επιχειρήσεων,"10:30 Δευτέρα, 19 Αυγούστου 2019",,"Οι αλλαγές στις αντιλήψεις μας για την εργασία και την παραγωγικότητα είναι ραγδαίες. Ήδη, σύμφωνα με πρόσφατες έρευνες ο χώρος του μέσου γραφείου έχει μειωθεί πάνω από 30%, ενώ πάνω από το 50% των μόνιμων υπαλλήλων στις ΗΠΑ έχουν δυνατότητα εργασίας από απόσταση μέσω telecommuting και τα conference rooms αποτελούν κατά 30% το βασικό χώρο εργασίας πολλών εταιρειών. Επιπλέον στοιχεία δείχνουν ότι το 20% των conference meetings ξεφεύγει χρονικά λόγω κακού τεχνολογικού εξοπλισμού και ότι 50 εκ. huddle rooms θα απαιτούν τεχνολογία αιχμής μέχρι το 2020, σε μία αγορά επικοινωνίας μέσω ηλεκτρονικών υπολογιστών και συσκευών όπου θα φτάσει τα 11.4 δισεκατομμύρια μέχρι το 2020. Για τα στελέχη των επιχειρήσεων, ο φορητός υπολογιστής αποτελεί τον «σύντροφο» τους στην επαγγελματική καθημερινότητας, εντός και εκτός γραφείου. Ιδίως για στελέχη που βρίσκονται συνεχώς εν κινήσει και χρειάζεται να ταξιδεύουν για μεγάλα χρονικά διαστήματα εκτός Ελλάδας. Και γι’ αυτό επιλέγουν με ιδιαίτερη προσοχή το laptop που θα χρησιμοποιούν. Ένα τέτοιο παράδειγμα είναι η Κέρστιν Τρικαλίτη, συν-ιδρύτρια και διευθύνουσα σύμβουλος της Out There Media, μίας εταιρείας που θεωρείται εκ των κορυφαίων παγκοσμίως στο χώρο της διαφήμισης μέσω κινητών τηλεφώνων. Τα κεντρικά γραφεία της εταιρείας, η οποία απασχολεί 50 εργαζόμενους, βρίσκονται μεν στην Αθήνα, αλλά οι πελάτες της Out There Media είναι σε ολόκληρο τον κόσμο. Κάτι που σημαίνει ότι η κα Τρικαλίτη χρειάζεται να ταξιδεύει διαρκώς προκειμένου να έρθει σε επαφή με τους πελάτες που περιλαμβάνουν ορισμένους από τους μεγαλύτερους επιχειρηματικούς ομίλους παγκοσμίως. Η ανάγκη για συνεχείς μετακινήσεις έχει ως αποτέλεσμα να είναι συγκεκριμένα τα κριτήρια επιλογής του φορητού υπολογιστή της, όπως εξηγεί η ίδια στο CNN Greece. Χρειάζεται να έχει χαμηλό βάρος, μεγάλη διάρκεια της μπαταρίας και υψηλές επιδόσεις και καλό service. Ο λόγος δεν είναι άλλος από την ανάγκη να παραμένει σε υψηλό επίπεδο παραγωγικότητας οπουδήποτε και αν βρίσκεται, ακόμη και κατά τη διάρκεια πολύωρων ταξιδιών μέσα σε ένα αεροπλάνο!   Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/187913/pos-epilegoyn-forito-ypologisti-ta-ypsilovathma-stelexi-ton-epixeiriseon
tech,www.cnn.gr,Συνεργασία Sony με άλλες εταιρείες για παραγωγή αναπνευστήρων ,"09:52 Πέμπτη, 16 Απριλίου 2020","Newsroom, CNN Greece","Στη μάχη κατά του  κορωνοϊού   ετοιμάζεται να μπει και ο κολοσσός της  SonyCorp. , για την παραγωγή  αναπνευστήρων . Η Sony Corp., προγραμματίζει να ενώσει τις δυνάμεις της με άλλες εταιρείες στην  Ιαπωνία  για την παραγωγή  αναπνευστήρων , οι οποίοι είναι απαραίτητοι άμεσα για να χρησιμοποιηθούν στις μονάδες εντατικής θεραπείας, με δεδομένες τις ελλείψεις που υπάρχουν, καθώς ο  αριθμός των ασθενών με COVID-19  στο Τόκιο εξακολουθεί να  αυξάνεται , όπως δήλωσαν πηγές της εταιρείας, μεταδίδει το ΑΠΕ-ΜΠΕ. Ο διεθνής εταιρικός όμιλος της Sony έχει την έδρα του στο  Τόκιο , ενώ θα χρησιμοποιήσει τη μονάδα παραγωγής ψηφιακών καμερών που διαθέτει στο νομό Άιτσι, όπως επίσης και τη μονάδα παραγωγής  ιατρικού εξοπλισμού  στη Σιζουόκα για την παραγωγή εξαρτημάτων αναπνευστήρων, σύμφωνα με τις ίδιες πηγές. Η Ιαπωνία κάλεσε χθες τους πολίτες της να παραμείνουν στα  σπίτια  τους, ενώ δημοσιεύματα σε μέσα ενημέρωσης προειδοποιούν ότι μπορεί να χαθούν  έως και 400.000 ζωές  λόγω του κορωνοϊού εάν δεν υπάρξουν άμεσα ενέργειες. Η Ιαπωνία, που διενεργεί  τεστ  μόνο σε ανθρώπους που εμφανίζουν συμπτώματα του κορωνοϊού, έχει μέχρι στιγμής καταγράψει πάνω από  9.000 κρούσματα , συμπεριλαμβανομένων των επιβατών που προσβλήθηκαν από τον ιό σε κρουαζιερόπλοιο, με σχεδόν 200 θανάτους. Ιαπωνικά μέσα ενημέρωσης επικαλέστηκαν πρόβλεψη του υπουργείου Υγείας, η οποία δεν έχει κοινοποιηθεί και η οποία ανέφερε ότι ο αριθμός των νεκρών μπορεί να φθάσει το επίπεδο των 400.000 εάν δεν ληφθούν μέτρα ελέγχου της επιδημίας. Αναφέρεται επίσης η εκτίμηση ότι έως  850.000 άνθρωποι  μπορεί να χρειαστούν  αναπνευστήρα . Η Ιαπωνία καταγράφει αύξηση στον ρυθμό εμφάνισης των κρουσμάτων τις τελευταίες εβδομάδες, ιδιαίτερα στο Τόκιο. Η κυβέρνηση ανταποκρίθηκε στις συνθήκες αυτές κηρύσσοντας  κατάσταση έκτακτης ανάγκης  στο Τόκιο και έξι ακόμα περιοχές, μεταξύ των οποίων και η Οσάκα, και θέτοντας ως στόχο τη μείωση των κοινωνικών επαφών κατά 70%.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/215571/synergasia-sony-me-alles-etaireies-gia-paragogi-anapneystiron
tech,www.cnn.gr,Τζακ Ντόρσεϊ: Χάκαραν το προφίλ του ιδρυτή του Τwitter ,"17:27 Σάββατο, 31 Αυγούστου 2019","Newsroom, CNN Greece","Ο λογαριασμός στο Twitter του Τζακ Ντόρσεϊ , αφεντικού και ιδρυτή αυτού του μέσου κοινωνικού δικτύου, έπεσε θύμα χάκερς οι οποίοι ανήρτησαν προσβλητικά και ρατσιστικά μηνύματα. Τα χακαρισμένα tweets εμφανιστήκαν με ετικέτες (hashtags) που είχαν χρησιμοποιηθεί σε προηγούμενες παράνομες διεισδύσεις σε λογαριασμούς: Μεταξύ αυτών #chucklingsquad και #ChucklingHela. Προσβλητικά μηνύματα με ρατσιστικό περιεχόμενο εναντίον των μαύρων και αναρτήσεις απολογητικά για τον Αδόλφο Χίτλερ ξεκίνησαν να αναρτούνται στον λογαριασμό του Ντόρσεϊ λίγο πριν τις 23:00 ώρα Ελλάδας χθες, Παρασκευή. Γρήγορα, όμως, αφαιρέθηκαν. Ο λογαριασμός @jack είναι ο πρώτος λογαριασμός στην ιστορία του Twitter.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189168/tzak-ntorsei-xakaran-to-profil-toy-idryti-toy-twitter
tech,www.cnn.gr,Ψυγεία και πλυντήρια προτίμησαν οι Έλληνες καταναλωτές το πρώτο μισό του 2019,"21:18 Τρίτη, 20 Αυγούστου 2019",,"Η  αύξηση στις πωλήσεις των «λευκών»  ηλεκτρικών συσκευών  (πλυντήρια, ψυγεία, κουζίνες κλπ) λειτούργησε ως αντίβαρο στην πτώση στις πωλήσεις τηλεοράσεων αλλά και smartphones και το αποτέλεσμα ήταν η  ελληνική αγορά των καταναλωτικών προϊόντων τεχνολογίας να κινηθεί ανοδικά  τόσο όσον αφορά στο β’ τρίμηνο του 2019 όσο και στο α’ εξάμηνο της φετινής χρονιάς. Αυτό τουλάχιστον προκύπτει από τα στοιχεία της έρευνας GfK Temax που δημοσιοποίησε η GfK, σύμφωνα με τα οποία, το β’ τρίμηνο του 2019 οι Έλληνες καταναλωτές δαπάνησαν 481 εκατ. ευρώ για την αγορά καταναλωτικών προϊόντων τεχνολογίας, ποσό αυξημένο κατά 2,4% σε σχέση με το αντίστοιχο τρίμηνο του 2018. Σε επίπεδο εξαμήνου, η αγορά παρουσίασε αύξηση της τάξεως του 1,5% στα 980 εκατ. ευρώ. Η αύξηση αποδίδεται στις ενισχυμένες πωλήσεις των οικιακών ηλεκτρικών συσκευών αλλά και της  ενίσχυσης των gaming συστημάτων  στο χώρο της πληροφορικής. Την ίδια στιγμή, οι πωλήσεις τηλεοράσεων παρουσίασαν πτώση, η οποία ήταν πάντως αναμενόμενη δεδομένου ότι πέρσι είχαμε τελική φάση Παγκοσμίου Κυπέλλου Ποδοσφαίρου, ενώ μείωση παρουσίασαν και οι πωλήσεις smartphones κατά τους πρώτους μήνες του 2019. Συγκεκριμένα, στην κατηγορία  Ηλεκτρονικά Καταναλωτικά Αγαθά , που περιλαμβάνει κατά κύριο λόγο τηλεοράσεις και οικιακές συσκευές ψυχαγωγίας, η πτώση στο β’ τρίμηνο ήταν της τάξεως του 12% στα 68 εκατ. ευρώ, ενώ σε επίπεδο εξαμήνου ήταν στο -7% στα 141 εκατ. ευρώ. Τα φωτογραφικά είδη παρουσίασαν μείωση 1,7% στα 6 εκατ. ευρώ στο β’ τρίμηνο αλλά ενισχύθηκαν κατά 2,8% στα 12 εκατ. ευρώ σε επίπεδο εξαμήνου. Η κατηγορία των  μεγάλων οικιακών συσκευών  είναι ο μέχρι τώρα μεγάλος νικητής του 2019. Οι πωλήσεις στη συγκεκριμένη κατηγορία παρουσίασαν αύξηση 10,9% στα 122 εκατ. ευρώ στο β’ τρίμηνο και 9,1% στα 234 εκατ. ευρώ σε επίπεδο εξαμήνου. Οι Έλληνες έδειξαν ιδιαίτερη προτίμηση σε μεγαλύτερης χωρητικότητας πλυντήρια, στεγνωτήρια αλλά και εντοιχιζόμενες κουζίνες, ενώ γενικώς η κατηγορία εξελίσσεται σε μεγάλο πρωταγωνιστή της αγοράς. Αντίστοιχα καλές είναι και οι επιδόσεις των  μικρών οικιακών συσκευών  με κατηγορίες όπως οι σκούπες και οι ξυριστικές μηχανές να κινούνται ανοδικά. Στο β’ τρίμηνο του 2019 η αύξηση ήταν της τάξεως του 8,7% στα 36 εκατ. ευρώ, ενώ σε επίπεδο εξαμήνου υπήρξε αύξηση 6,3% στα 75 εκατ. ευρώ. Στο χώρο των προϊόντων πληροφορικής, τα είδη που σχετίζονται με το gaming ήταν ο λόγος που η συγκεκριμένη κατηγορία αυξήθηκε κατά 2,8% στο β’ τρίμηνο στα 97 εκατ. ευρώ και κατά 2,9% στα 209 εκατ. ευρώ σε επίπεδο εξαμήνου. Ιδιαίτερα ενδιαφέρουσα είναι η εικόνα των  τηλεπικοινωνιακών προϊόντων,  η μεγαλύτερη κατηγορία σε αξία στην ελληνική αγορά. Το β’ τρίμηνο έκλεισε μεν μία άνοδο της τάξεως του 2,7% στα 147 εκατ. ευρώ, αλλά σε επίπεδο εξαμήνου παρατηρείται πτώση 1,4% στα 294 εκατ. ευρώ. Οι πωλήσεις smartphones μέσα στο 2019 παρουσιάζουν πτώση τη στιγμή που προϊόντα όπως τα wearables κινούνται ανοδικά. Τέλος, η κατηγορία των ειδών εξοπλισμού γραφείου και αναλωσίμων κινήθηκε πτωτικά τόσο στο β’ τρίμηνο (-8,6% στα 6 εκατ. ευρώ) όσο και στο α’ εξάμηνο (-5,4% στα 14 εκατ. ευρώ). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/188076/psygeia-kai-plyntiria-protimisan-oi-ellines-katanalotes-to-proto-miso-toy-2019
tech,www.cnn.gr,Μόνο με γονική συναίνεση η χρήση social media από παιδιά κάτω των 15 – Το κυβερνητικό «μπλόκο»,"10:08 Τρίτη, 27 Αυγούστου 2019","Newsroom, CNN Greece","Η κυβέρνηση  επιχειρεί να απλώσει ένα δίχτυ για την προστασία των ανηλίκων από τους κινδύνους που κρύβουν τα social  media . Νομοσχέδιο Παρότι οι προθέσεις κινούνται προς τη σωστή κατεύθυνση, ειδικοί εκτιμούν ότι θα προκύψουν  τεχνικές δυσκολίες  στην προσπάθεια εφαρμογής των προβλέψεων του νέου νόμου. Σήμερα υπολογίζεται πως  οκτώ στα δέκα παιδιά έχουν κάποιον λογαριασμό στα  social   media ,  αρκετά μάλιστα τον έχουν ανοίξει κάτω από την επιτρεπτή ηλικία των 13 ετών. Ακόμη, τέσσερις στους δέκα ανήλικους έχουν ανοίξει μόνοι τους τα προφίλ χωρίς να συμβουλευτούν τους γονείς τους. Όπως εκτιμάται,  θα αποτελέσει τεστ  για τις πλατφόρμες ο έλεγχος για το κατά πόσο η γονική συγκατάθεση είναι αληθινή, ενώ δύσκολο θα είναι να αποδειχθεί και η αληθινή ηλικία των ανηλίκων. Διαβάστε επίσης «Dance With The Tsiodras»: Το viral remix εμπνευσμένο από την καραντίνα  Οι συμβουλές των ειδικών για το digital marketing εν μέσω «καραντίνας» Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/188690/mono-me-goniki-synainesi-i-xrisi-social-media-apo-paidia-kato-ton-15-to-kyvernitiko-mploko
tech,www.cnn.gr,"«Γενιά» New Work Tribe: Εργασία & ψυχολογία συνυπάρχουν, όσο η τεχνολογία τους επηρεάζει θετικά","16:56 Τετάρτη, 04 Σεπτεμβρίου 2019",,"Μία νέα εργασιακή ομάδα φαίνεται πως κάνει την εμφάνισή της, ενώ αναπτύσσεται ταχύτατα παγκοσμίως. Πρόκειται για την εργασιακή ομάδα που φέρει το όνομα «New York Tribe», ένα όνομα που της έδωσε η Samsung, η οποία πραγματοποίησε την έρευνα για να ανακαλύψει και να συντάξει το προφίλ των ανθρώπων που βρίσκονται πίσω από την εν λόγω ομάδα. Συγκεκριμένα, με αφορμή την κυκλοφορία του νέου Note, η Samsung Ηellas διερεύνησε την ύπαρξη, το μέγεθος και τις συνήθειες μίας νέας εργασιακής ομάδας που φαίνεται ότι αναπτύσσεται παγκοσμίως, καθώς και πώς αυτή η ομάδα χρησιμοποιεί την τεχνολογία για να ικανοποιήσει τις απαιτήσεις της καθημερινότητας σε επαγγελματικό αλλά και προσωπικό επίπεδο.  Μέσα από την έρευνα*, η Samsung διαπίστωσε την ύπαρξη και σκιαγράφησε βασικά χαρακτηριστικά μιας κοινότητας χρηστών, που όπως οι πιστοί και οι εν δυνάμει χρήστες του Galaxy Note10, αναζητά ευέλικτες μορφές εργασίας, επιθυμεί να δημιουργεί ανά πάσα στιγμή και έχει υψηλές απαιτήσεις από την τεχνολογία. Aυτή η νέα κοινότητα αποτελεί το 28% του πληθυσμού, συνδυάζει την επαγγελματική και την προσωπική ζωή, αναζητά την ελευθερία να εργάζεται ευέλικτα (80%) και να εκφράζεται δημιουργικά μέσα από την εργασία του. Είναι η κοινότητα που η Samsung ονόμασε New Work Tribe, καθώς ο κύριος άξονας ζωής που επηρεάζεται από τη χρήση της τεχνολογίας είναι η εργασία της, η οποία συνυπάρχει με την ψυχαγωγία χωρίς διακριτά όρια. Η έρευνα, που πραγματοποιήθηκε σε συνεργασία με την mobile first εταιρεία ερευνών Pollfish, διαπίστωσε πως η New Work Tribe ηλικιακά ανήκει στους μεγαλύτερους millennials (27-45), είναι multitasking σε ποσοστό 71%, με το επάγγελμα να αποτελεί το πάθος της (89%), ενώ το κύριο χαρακτηριστικό της είναι ότι διατηρεί στενή σχέση με την τεχνολογία, την οποία αξιοποιεί για να ενδυναμώσει κάθε έκφραση της δημιουργικότητάς της. Χαρακτηριστικά των μελών της New Work Tribe - Είναι πολυπράγμονες, καθώς σε ποσοστό 71% σε σχέση με το 50% του πληθυσμού ιδανικά επιλέγουν επάγγελμα με πολλά αντικείμενα (συναφή ή μη) - Σε ποσοστό 89% συγκριτικά με το 76% του πληθυσμού το επάγγελμα ιδανικά αποτελεί το πάθος τους, συνδυάζοντας ενδεχομένως και τα χόμπι τους - Αποζητούν μια ευέλικτη μορφή εργασίας, καθώς το 80% επιθυμούν ιδανικά να ασκούν το επάγγελμά τους από παντού και οποτεδήποτε, σε σχέση με το 64% του πληθυσμού  - Χρησιμοποιούν εφαρμογές γραφείου (π.χ word, excel, powerpoint, access, κ.α.), σημειώσεων (π.χ. evernote, outlook, onenote) και Internet (browser και email), σε υπολογιστή ή smartphone, σε ποσοστό 84% σε σχέση με το 70% του πληθυσμού  - Αξιοποιούν σχεδόν όλες τις εφαρμογές στο smartphone τους, τόσο για εργασία όσο και για ψυχαγωγία, σε ποσοστό 78% συγκριτικά με το 67% του πληθυσμού - Xρησιμοποιούν εφαρμογές επεξεργασίας εικόνας, ήχου ή βίντεο σε υπολογιστή ή smartphone σε ποσοστό 68% σε σχέση με το 56% του πληθυσμού - Είναι πολύ ενεργοί στα social media, δημιουργώντας περιεχόμενο σε ποσοστό 70% σε σχέση με το 62% του πληθυσμού - Οι εφαρμογές στο smartphone δεν τους καλύπτουν. Θέλουν περισσότερες και βελτιωμένες εφαρμογές σε ποσοστό 53% σε σχέση με το 47% του πληθυσμού - Σχεδόν όλοι (94% έναντι 87% του πληθυσμού) έχουν πολύ υψηλές απαιτήσεις από το smarphone τους  - Απαιτούν βελτιωμένες δυνατότητες γραπτών & φωνητικών σημειώσεων σε ποσοστό 71% σε σχέση με το 60% του πληθυσμού - Επιθυμούν πολύ καλή απόδοση κάμερας & βελτιωμένες δυνατότητες επεξεργασίας photo & video σε ποσοστό 88% σε σχέση με το 81% του πληθυσμού  - Χρησιμοποιούν το smartphone τους για gaming σε ποσοστό 70% έναντι του 60% του πληθυσμού καθώς και για την παρακολούθηση ταινιών και σειρών σε ποσοστό 51% σε σχέση με το 45% του πληθυσμού «Όχημα» το νέο Galaxy Note10 Η κυκλοφορία του Galaxy Note10 και Note10+ της Samsung είναι γεγονός και με ένα εκ των δύο μοντέλων ανά χείρας, μπορεί ο καθένας από εμάς να κάνει την εργασιακή του καθημερινότητα να μοιάζει με ψυχαγωγία. «Η Samsung Electronics καλύπτει τις ανάγκες της νέας γενιάς χρηστών, New Work Tribe, με την τελευταία προσθήκη στη σειρά Galaxy Note, το Note10, δίνοντας τη δυνατότητα σε εκατομμύρια χρήστες σε όλο τον κόσμο να επιδιώξουν τα όνειρά τους και να πετύχουν τους στόχους τους, ενδυναμώνοντάς τους ώστε να είναι πιο παραγωγικοί, πιο δημιουργικοί και να ασχολούνται περισσότερο με όλα όσα αγαπούν», δήλωσε ο Άρης Παρασκευόπουλος, Επικεφαλής του Τμήματος Κινητών Συσκευών της Samsung Electronics Hellas σε Ελλάδα και Κύπρο. Με νέα εργαλεία σχεδιασμού και επεξεργασίας, ενισχυμένες δυνατότητες, προηγμένο υλικολογισμικό και λειτουργίες υψηλού επίπεδου, το Galaxy Note10 αποτελεί την πρόταση της Samsung για κάθε χρήστη smartphone που επιθυμεί να αυξήσει την παραγωγικότητά του, που έχει το πάθος να δημιουργεί κάθε στιγμή, ενώ ταυτόχρονα αποζητά απαράμιλλη απόδοση. Διαβάστε επίσης Κορωνοϊός: «Μαύρο» σενάριο για τους εργαζόμενους στην ΕΕ λόγω του lockdown  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/189556/genia-new-work-tribe-ergasia-psyxologia-synyparxoyn-oso-i-texnologia-toys-epireazei-thetika
tech,www.cnn.gr,Διαστημική συνεργασία Μόσχας - Άγκυρας: Τούρκος αστροναύτης στον ISS,"23:47 Τρίτη, 27 Αυγούστου 2019","Newsroom, CNN Greece","Ο επικεφαλής της ρωσικής διαστημικής υπηρεσίας  Roscosmos , Ντμίτρι Ρογκόζιν, δήλωσε ότι η  Μόσχα   είναι έτοιμη να μοιραστεί τη διαστημική τεχνολογία της με την  Τουρκία . «Είναι λογικό αυτές οι εταιρικές σχέσεις να αναπτυχθούν στον τομέα της διαστημικής εξερεύνησης.  Η Τουρκία είναι μια χώρα που έχει τέτοιες φιλοδοξίες. Η Ρωσία είναι μια χώρα με φιλοδοξίες και τεχνολογία.  Είμαστε έτοιμοι να τη μοιραστούμε με τους Τούρκους συναδέλφους μας, συζητήσαμε διάφορους τρόπους συνεργασίας σήμερα το πρωί», είπε ο Ρογκόζιν μιλώντας σε δημοσιογράφους στο περιθώριο της Αεροπορικής Έκθεσης MAKS. Ο Ρογκόζιν είπε επίσης ότι πρότεινε στον Τούρκο πρόεδρο Ρετζέπ Ταγίπ Ερντογάν να αναλάβει η υπηρεσία του την εκπαίδευση Τούρκων αστροναυτών στο Κέντρο Εκπαίδευσης Κοσμοναυτών της Ρωσίας και οι δύο χώρες θα συζητήσουν μια τέτοια συμφωνία. Νωρίτερα, ο Ρογκόζιν πρότεινε στον Ερντογάν να στείλει έναν Τούρκο αστροναύτη στον Διεθνή Διαστημικό Σταθμό (ISS) με την ευκαιρία της συμπλήρωσης 100 ετών από την ίδρυση της σύγχρονης Τουρκικής Δημοκρατίας (τον Οκτώβριο του 2023). Ο Ερντογάν αποδέχτηκε την προσφορά και ευχαρίστησε τη Roscosmos  «εκ μέρους ολόκληρου του έθνους», προσθέτοντας: «Σας ευχαριστώ για τη δουλειά που κάνατε». Τον Μάιο του 2018 η Τουρκία ανακοίνωσε ότι σχεδιάζει να  ξεκινήσει ένα εθνικό πρόγραμμα εκπαίδευσης αστροναυτών  από το 2023. Η Άγκυρα σκοπεύει να επενδύσει περίπου 6 δισεκατομμύρια δολάρια για τον σκοπό αυτό. Έναν χρόνο νωρίτερα, ο τότε πρωθυπουργός Μπιναλί Γιλντιρίμ είχε ανακοινώσει ότι η χώρα του σχεδίαζε να κατασκευάσει τον δικό της διαστημικό σταθμό. Διαβάστε επίσης Κορωνοϊός - Πούτιν: Περιορίσαμε την κρίση αλλά δεν έχουμε φτάσει στην κορύφωση «Ψηφιακό Γκουλάγκ»; Αντιδράσεις για το σύστημα εντοπισμού που εφαρμόζει η Μόσχα εν μέσω lockdown Viber: Αυτό το μήνυμα θα… αυτοκαταστραφεί",https://www.cnn.gr/tech/story/188758/diastimiki-synergasia-mosxas-agkyras-toyrkos-astronaytis-ston-iss
tech,www.cnn.gr,Το ανθρωποειδές ρομπότ «Φιόντορ» ξεκίνησε να εργάζεται στον Διεθνή Διαστημικό Σταθμό,"23:00 Τρίτη, 03 Σεπτεμβρίου 2019","Newsroom, CNN Greece","Το  ανθρωποειδές ρομπότ «Φιόντορ» , το οποίο βρίσκεται σε διαστημική τροχιά, πραγματοποίησε σειρά εργασιών στο  Διεθνή Διαστημικό Σταθμό  χρησιμοποιώντας διάφορα εργαλεία, μεταξύ των οποίων και ηλεκτρικό δράπανο. H δραστηριότητα του βιντεοσκοπήθηκε και αναρτήθηκε στο twitter εξ ονόματος του. «Πραγματοποιήσαμε σειρά  εργασιών με διάφορα εργαλεία,  τα οποία μπορούν να χρησιμοποιηθούν και σε δραστηριότητες εκτός διαστημοπλοίου. Οι εργασίες με την χρήση ηλεκτρικού δράπανου έγιναν υπό την συνεχή επίβλεψη του κοσμοναύτη Αλεξέι Οφτσίνιν» αναφέρει η σχετική ανακοίνωση. Στο βίντεο φαίνεται το ρομπότ να κρατάει το δράπανο, ενώ κάποια στιγμή το παίρνει από τα ‘χέρια’ του ο κοσμοναύτης Οφτσίνιν. Στην συνέχεια εμφανίζεται το ρομπότ «Φιόντορ» να  κρατάει μια πετσέτα προφανώς για να σκουπίσει τον... ιδρώτα του. Νωρίτερα ο κοσμοναύτης Οφτσίνιν είχε ενημερώσει το κέντρο ελέγχου των διαστημικών πτήσεων, ότι το ρομπότ μεταφέρθηκε την Δευτέρα στο διαστημόπλοιο Soyuz MC-14 το οποίο θα επιστρέψει στην Γη. Σύμφωνα με τον Ρώσο κοσμοναύτη όλα έγιναν χωρίς να γίνουν παρατηρήσεις στο ρομπότ. Η επιστροφή του «Φιόντορ» στο διαστημόπλοιο είχε προγραμματιστεί για τις 7 Σεπτέμβριου.   Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189470/to-anthropoeides-rompot-fiontor-xekinise-na-ergazetai-ston-diethni-diastimiko-stathmo
tech,www.cnn.gr,Facebook: Η μεγάλη αλλαγή που εξετάζει για τα «likes» των χρηστών,"23:59 Τρίτη, 03 Σεπτεμβρίου 2019","Newsroom, CNN Greece","Το  Facebook   ενδέχεται  να μην προβάλει πλέον δημοσίως  στην πλατφόρμα του τον αριθμό των  ""likes""  που συνοδεύουν αναρτήσεις των χρηστών του, επιβεβαίωσε σήμερα το μέσο κοινωνικής δικτύωσης. Σε αυτήν την περίπτωση, οι χρήστες θα μπορούν να κλικάρουν το εικονίδιο του ""like"" σε κάποια φωτογραφία, κείμενο ή βίντεο που αναρτάται στην πλατφόρμα, αλλά  μόνο ο δημιουργός της ανάρτησης θα γνωρίζει πόσοι άνθρωποι έχουν εκφράσει την ""αρέσκεια"" τους . «Σχεδιάζουμε να κρύψουμε τον αριθμό των ""likes"" στο Facebook», δήλωσε σήμερα στο Γαλλικό Πρακτορείο ένας εκπρόσωπος του γίγαντα των μέσων κοινωνικής δικτύωσης. Αυτή η σημαντική αλλαγή  θα μείωνε σε ένα βαθμό την πίεση των χρηστών να κερδίσουν επιδοκιμασίες  και έτσι η προσοχή να μεταφερθεί στο ίδιο το περιεχόμενο της κάθε ανάρτησης, παρά στη δημοτικότητα αυτής. Το Facebook ήδη  δοκιμάζει σε ορισμένες χώρες αυτή τη δυνατότητα στην πλατφόρμα Instagram . Οι χρήστες μπορούν να γνωρίζουν πόσα ""likes"" έχει αποσπάσει η φωτογραφία που έχουν αναρτήσει και πόσες φορές έχουν προβληθεί τα βίντεό τους, αλλά αυτά τα αριθμητικά στοιχεία δεν εμφανίζονται πλέον δημόσια. Το Twitter επίσης δοκίμασε αυτή τη μέθοδο,  αλλά διαπίστωσε ότι οι χρήστες του μέσου αυτού ενδιαφέρονται λιγότερο για tweets όταν δεν συνοδεύονται από στατιστικά στοιχεία δημοτικότητας τους. «Όταν αφαιρείς αυτούς τους δείκτες, οι άνθρωποι συμμετέχουν λιγότερο», είχε πει τον Αύγουστο ο Κέιβον Μπέικπουρ, διευθυντής προϊόντων του Twitter, σε συνέντευξη Τύπου στο Σαν Φρανσίσκο. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/189480/facebook-h-megali-allagi-poy-exetazei-gia-ta-likes-ton-xriston
tech,www.cnn.gr,Στα αρχικά στάδια ο ψηφιακός μετασχηματισμός των ελληνικών επιχειρήσεων,"12:08 Δευτέρα, 02 Σεπτεμβρίου 2019",,"Μεγάλες και εξωστρεφείς είναι κατά κύριο λόγο οι  ελληνικές επιχειρήσεις  που εμπλέκονται σε έργα ψηφιακού μετασχηματισμού με την έμφαση να δίνεται κατά κύριο λόγο στη βελτίωση της εμπειρίας των πελατών, ενώ γενικότερα οι προσπάθειες δείχνουν να βρίσκονται σε αρχικά στάδια.Αυτά είναι ορισμένα από τα συμπεράσματα έρευνας του  Οικονομικού Πανεπιστημίου Αθηνών , με επιστημονικό υπεύθυνο τον καθηγητή  Γεώργιο Ι. Δουκίδη , η οποία καταγράφει τα χαρακτηριστικά των 100 περίπου ελληνικών εταιριών. Οι εταιρίες αυτές εμπλέκονται σε πρωτοβουλίες  ψηφιακού μετασχηματισμού , ενώ η έρευνα καταγράφει το στάδιο ψηφιακής ωριμότητας στο οποίο βρίσκονται, αλλά και το τι πραγματικά κάνουν όσον αφορά στην αξιοποίηση των ψηφιακών τεχνολογιών, τι προβλήματα αντιμετωπίζουν και ποιές είναι οι προτεραιότητες τους στο θέμα αυτό. Η έρευνα έδειξε ότι οι ελληνικές εταιρείες που εμπλέκονται σε έργα ψηφιακού μετασχηματισμού είναι κυρίως  μεγάλες  (2/3 έχουν πάνω από 250 άτομα προσωπικό και 50 εκατ. ευρώ κύκλο εργασιών) και ηγέτες στον κλάδο τους, με επιχειρηματικό ιστορικό βάθους (6/10 έχουν πάνω από 15 έτη λειτουργίας), έντονη  εξωστρεφή δραστηριότητα  (7/10 με οργανωμένη επιχειρηματική δραστηριότητα και εκτός Ελλάδος), με οργανωμένα  ψηφιακά κανάλια  (5/10 αξιοποιούν ουσιαστικά το ηλεκτρονικό εμπόριο) και με αναβαθμισμένα τμήματα πληροφορικής αφού 1/2 έχουν τον ρόλο του  CIO  (Chief Information Officer) στην ηγετική διοικητική ομάδα και μάλιστα 2/10 έχουν ήδη οργανωμένο τμήμα/ομάδα ψηφιακού μετασχηματισμού. Ένα ενδιαφέρον στοιχείο που προκύπτει από την έρευνα είναι πως από τις τρεις διαστάσεις του ψηφιακού μετασχηματισμού (εμπειρία πελατών, επιχειρηματικές διαδικασίες, επιχειρηματικό μοντέλο), οι εταιρίες στην Ελλάδα επικεντρώνονται σε μεγάλο βαθμό στον  μετασχηματισμό της εμπειρίας πελατών  και συγκεκριμένα στα πρώτα επίπεδα της «κατανόησης του πελάτη και της συμπεριφοράς του», στον «αυτοματισμό και εκσυγχρονισμό της διαδικασίας πώλησης» και στην «αναβάθμιση της εμπειρίας του πελάτη στα σημεία επαφής». Στο θέμα των επιχειρηματικών διαδικασιών γίνονται επίσης κάποιες πρώτες οργανωμένες προσπάθειες με έμφαση στην «ψηφιοποίηση (και όχι στην αναδιοργάνωση) των διαδικασιών», την «υποβοήθηση (και όχι στην αναβάθμιση) της εργασίας των στελεχών» και στη «διοίκηση μέσω επιχειρηματικών επιδόσεων» αξιοποιώντας  αρχικά μοντέλα business analytics . Όσον αφορά τον μετασχηματισμό του επιχειρηματικού μοντέλου υπάρχουν μόνο οργανωμένες προσπάθειες από  πολυεθνικές εταιρείες  στην «ψηφιακή διεθνή επέκτασή τους» δημιουργώντας ένα  ολοκληρωμένο περιβάλλον  με τις θυγατρικές τους και στην αποδοτική  εφοδιαστική αλυσίδα  με τους μεγάλους επιχειρησιακούς πελάτες τους. Ουσιαστικά, παρά το μέγεθος και την οργανωσιακή ετοιμότητα τους σε θέματα πληροφορικής οι συγκεκριμένες ελληνικές εταιρίες βρίσκονται στα αρχικά στάδια της ψηφιακής ετοιμότητας, αφού μόνο 6/10 έχουν  ξεκάθαρο πλάνο ψηφιακής στρατηγικής  το οποίο σε κάποιες περιπτώσεις σχετίζεται με την επιχειρηματική στρατηγική, 1/3 έχουν σχεδιάσει πολύ πρόσφατα (δηλαδή τα τελευταία δυο χρόνια) αυτή την στρατηγική, ενώ μόλις 1/3 μπορεί να θεωρηθούν ότι έχουν ήδη περάσει από τα πολύ αρχικά στάδια του ψηφιακού μετασχηματισμού όπως παρουσιάστηκε παραπάνω. Παρά το ότι 8/10 αναμένουν σημαντικές «ψηφιακές» αλλαγές και ανακατατάξεις στον κλάδο λόγω αυτού του φαινομένου, μόνο 1/2 προετοιμάζονται επαρκώς για την αντιμετώπιση των επερχόμενων  κλαδικών ψηφιακών αλλαγών  από υπάρχοντες ανταγωνιστές είτε νεοεισερχόμενες startups. Επίσης μόνο 2/10 χρησιμοποιεί σχετικές μεθοδολογίες σχεδίασης και ανάπτυξης πληροφοριακών συστημάτων και διαχείρισης αλλαγών όπως είναι το  design thinking  και οι agile και lean προσεγγίσεις. Επιπλέον, μόνο 1/10 έχει έντονο το στοιχείο της καινοτομίας στην κουλτούρα του οργανισμού είτε στα προϊόντα/υπηρεσίες ή στο ίδιο το επιχειρηματικό μοντέλο. Σύμφωνα με την έρευνα, πέρα από τα γνωστά ERP (Enterprise Resource Planning) συστήματα που τα αξιοποιούν πλήρως σε όλες τις λειτουργίες τους, οι εταιρίες δίνουν έμφαση στα CRM (Customer Relationship Management) συστήματά όταν επικεντρώνονται σε καταναλωτές και στα SCM (Supply Chain Management) συστήματά όταν έχουν βιομηχανικές μονάδες ή ανήκουν στους κλάδους του χονδρεμπορίου. Σε δεύτερο επίπεδο, δίνουν έμφαση στις κινητές εφαρμογές με επικέντρωση στο πωλήσεις/μάρκετιγκ αλλά και στην άμεση ενημέρωση και συνεργασία μεταξύ εργαζομένων, καθώς και στα κοινωνικά δίκτυα για αυτές που απευθύνονται σε οικιακούς καταναλωτές . Δευτερευόντως επικεντρώνονται στην ανάλυση επιχειρηματικών δεδομένων (business analytics) και τα big data για την καταγραφή και αξιοποίηση των κρίσιμων δεικτών απόδοσης (KPIs) καθώς και στις υποδομές για cloud υπηρεσίες και ψηφιακή ασφάλεια. Μελλοντικά, καθώς οι κορυφαίες εταιρείες θα φθάνουν σε περισσότερο προχωρημένα στάδια ψηφιακής ωριμότητας θεωρούν ότι σημαντικό ρόλο θα παίξουν οι τεχνολογίες IoT ( Internet of Things ), τεχνητής νοημοσύνης και blockchain. Όσον αφορά τα προβλήματα, που αντιμετωπίζουν, στην πρώτη θέση είναι η ανάπτυξη αλλά και εύρεση ανθρώπινου δυναμικού με τις αναγκαίες ψηφιακές δεξιότητες είτε σε τεχνικό επίπεδο ( προγραμματιστές , τεχνικοί ασφάλειας, αναλυτές δεδομένων κλπ) είτε στους χρήστες σε όλα τα τμήματα αλλά και στα διευθυντικά στελέχη που θα τρέξουν τα έργα ψηφιακού μετασχηματισμού. Στην δεύτερη θέση έρχονται ενδοεταιρικά ζητήματα που αφορούν την έγκριση των αναγκαίων υψηλών τεχνολογικών επενδύσεων, την αναβάθμιση της διεύθυνσης πληροφορικής , του ρόλου του νέου τμήματος ψηφιακού μετασχηματισμού και του υπευθύνου του. Η ασφάλεια δεδομένων βρίσκεται υψηλά στην ατζέντα γιατί ως ένας σημαντικός πόρος στον ψηφιακό μετασχηματισμό θα πρέπει να τον διαχειρίζονται οι εταιρίες με σοβαρότητα και πιστοποιημένες τεχνικές. Τέλος ένα από τα σοβαρά πρόβλημα είναι η ανταπόκριση των πελατών και συνεργατών τους στις νέες αναβαθμισμένες ψηφιακές υπηρεσίες που σχετίζεται με την δική τους ψηφιακή ετοιμότητα αλλά και στην αναγκαιότητα των προσφερόμενων υπηρεσιών. Στις προτεραιότητες για την επιτυχή υλοποίηση του ψηφιακού μετασχηματισμού στην πρώτη θέση είναι οι στρατηγικές συνεργασίες με τις εταιρείες ψηφιακών τεχνολογιών για ολοκληρωμένες υπηρεσίες και υποδομές αλλά και στην τεχνογνωσία που πρέπει να έχουν οι τελευταίες σε θέματα αλλαγών, αναδιοργάνωσης κλπ. Η δεύτερη προτεραιότητα αφορά την ενεργή εμπλοκή των υψηλών κλιμακίων της διοίκησης για την αναγκαία ενεργοποίηση όλου του οργανισμού αλλά και να δοθεί η σχετική προτεραιότητα στις απαραίτητες επενδύσεις και προσλήψεις όπως και στην σύνδεση των ψηφιακών πρωτοβουλιών με απτά επιχειρηματικά αποτελέσματα. Υψηλά στις προτεραιότητες βρίσκεται και η πρόσληψη ή «εξέλιξη» εργαζομένων με ψηφιακές δεξιότητες αλλά και η αναβάθμιση της διεύθυνσης πληροφορικής για να τρέξει έργα/πρωτοβουλίες που αφορούν την αναδιοργάνωση σημαντικών διαδικασιών , την προσφορά νέων πελατοκεντρικών υπηρεσιών και πιθανόν την σταδιακή αλλαγή του επιχειρηματικού μοντέλου. Διαβάστε επίσης Βρούτσης στο CNN Greece: Διευρύνεται η περίμετρος των μέτρων στήριξης για εργαζόμενους–επιχειρήσεις Κορωνοϊός - Βρούτσης: Στόχος η διατήρηση των θέσεων εργασίας και η λειτουργία των επιχειρήσεων Κορωνοϊός - Γεωργιάδης: Μέσω βιντεοκλήσης ο έλεγχος των επιχειρήσεων από εφοριακούς",https://www.cnn.gr/tech/story/189296/sta-arxika-stadia-o-psifiakos-metasximatismos-ton-ellinikon-epixeiriseon
tech,www.cnn.gr,Η Bosch κάνει την ανεύρεση parking παιχνιδάκι,"10:15 Πέμπτη, 05 Σεπτεμβρίου 2019","Newsroom, CNN Greece","Πώς θα σας φαινόταν εάν μπορούσατε να απαλλαγείτε από την χρονοβόρα και αγχώδη διαδικασία ανεύρεσης στάθμευσης, κάθε φορά που επισκέπτεστε ένα αστικό κέντρο ; Κι όμως, η Bosch το κάνει πραγματικότητα, με έναν αισθητήρα εντοπισμού θέσης στάθμευσης. Ο PLS ( Parking Lot Sensor ) έρχεται να αποσυμφορήσει τους δρόμους από το μποτιλιάρισμα αλλά και να γλυτώσει τον οδηγό από την ταλαιπωρία, μειώνοντας το χρόνο αναζήτησης parking κατά 35%. Eγκατεστημένος στο οδόστρωμα, ο αισθητήρας ελέγχει πολύ γρήγορα εάν μια θέση είναι ελεύθερη ή πιασμένη. Η πληροφορία μεταφέρεται άμεσα μέσω LoRaWAN σε μια κεντρική πλατφόρμα, η οποία και αναλαμβάνει να αξιολογήσει τα δεδομένα καθώς και να αποφασίσει τα επόμενα βήματα. Ο PLS είναι αρκετά ανθεκτικός, περνώντας σε ποσοστό 95% τους ελέγχους, κατά τους οποίους πάνω από  50 διαφορετικοί τύποι οχημάτων  δοκιμάστηκαν να περνούν από πάνω του. Ένα επιπλέον διαπιστευτήριο της ανθεκτικότητας του προϊόντος είναι, ότι έχει εγκατασταθεί και λειτουργεί κανονικά σε περίπου 25 ευρωπαϊκές πόλεις. Ο αισθητήρας χώρου στάθμευσης της Bosch μπορεί να χρησιμοποιηθεί, είτε σε  ελεύθερους χώρους στάθμευσης  μέσα στην πόλη και σε ιδιωτικά parking, είτε σε σταθμούς φόρτισης ηλεκτρικών οχημάτων και σε ζώνες στάθμευσης μικρής διάρκειας. Γενικότερα ο PLS αποτελεί αδιαμφισβήτητα ένα πολύτιμο εργαλείο για τις πόλεις, όσον αφορά την αποτελεσματική διαχείριση των θέσεων στάθμευσής τους. Η χρήση του συμβάλλει στην βελτίωση της ποιότητας του αέρα, καθώς μειώνονται οι εκπομπές  CΟ2  από τα αυτοκίνητα, τη μείωση της κυκλοφοριακής κίνησης κατά 30%, τον γρηγορότερο έλεγχο της χρήσης των υποδομών στάθμευσης και την αποτελεσματικότερη χρήση των συστημάτων παρακολούθησης της κυκλοφορίας. Επίσης μέσω του PLS, βελτιώνεται η  διαδικασία φόρτισης  και η  εμπειρία του χρήστη , στους σταθμούς φόρτισης ηλεκτρικών οχημάτων και μπορούν να ανιχνευτούν έγκυρα και γρήγορα, τόσο τα περιστατικά παράνομης στάθμευσης, όσο και τα οχήματα που έχουν υπερβεί το επιτρεπόμενο χρονικό όριο παραμονής, σε ζώνες στάθμευσης μικρής διάρκειας. Ο αισθητήρας χώρου στάθμευσης της Bosch δεν απαιτεί ιδιαίτερες διαδικασίες εγκατάστασης. Σε αντίθεση με άλλους αισθητήρες της αγοράς, μπορεί να κολληθεί σε διαφορετικού τύπου επιφάνειες ή να βιδωθεί στο έδαφος εύκολα και μέσα σε λίγα λεπτά. Επίσης μπορεί να αφαιρεθεί χωρίς να αφήσει σημάδια, γεγονός σημαντικό για τους  ενοικιαζόμενους χώρους . Η δε συντήρηση του είναι ελάχιστη, καθώς η διάρκεια ζωής της μπαταρίας του είναι 5 χρόνια και ο πυρήνας του αισθητήρα μπορεί να αντικατασταθεί εύκολα, χωρίς να χρειάζεται να αφαιρεθεί η βάση από το έδαφος. Ένα ακόμη  πλεονέκτημα  του έξυπνου συστήματος ανεύρεσης στάθμευσης της Bosch είναι, ότι ενώ οι άλλοι πάροχοι βασίζονται εν μέρει στα κλειστά συστήματα, η Bosch ακολουθεί μια ανοιχτή προσέγγιση. Αυτό επιτρέπει στις πόλεις να ενσωματώσουν τους  αισθητήρες χώρους στάθμευσης  της Bosch στα έξυπνα συστήματά τους, ακόμη και αν αυτά είναι από άλλους κατασκευαστές. Ο PLS έχει ήδη έρθει στην χώρα μας από το τμήμα Business Development της Bosch Ελλάδας, προκειμένου να δοκιμαστεί σε διάφορα projects «έξυπνη πόλης». Για περισσότερες πληροφορίες επικοινωνήστε με: Κυρία Ράνια Θεολογίτου  Corporate Communications Coordinator  Τηλ: +30 210 5701211 Κιν: +30 6941667031 Εmail:  Rania.Theologitou@gr.bosch.com Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189619/h-bosch-kanei-tin-aneyresi-parking-paixnidaki
tech,www.cnn.gr,«Έπεσε» το Yahoo,"11:30 Πέμπτη, 05 Σεπτεμβρίου 2019","Newsroom, CNN Greece","Προβλήματα  αντιμετωπίζουν εδώ και λίγες ώρες οι χρήστες του ηλεκτρονικού ταχυδρομείου  Yahoo . «This site can't be reached. www.yahoo.com's server  IP address could not be found » είναι το μήνυμα που βγαίνει στις οθόνες των περισσότερων που προσπαθούν να μπουν στο email τους. επιδιορθώσει    You may not be able to access some of our services, including email. Our top priority right now is getting this fixed. We appreciate your patience. September 5, 2019 Ο ιστότοπος Downdetector  δείχνει ότι  περισσότεροι από τέσσερις χιλιάδες χρήστες  έχουν επηρεαστεί από αυτό. Γενικότερα, το online εργαλείο που εντοπίζει προβλήματα λειτουργίας σε ιστοσελίδες όλου του κόσμου, έχει αναφέρει πως  πολλά site έχουν  « πέσει » ή αργούν να φορτώσουν, ανάμεσα στα οποία είναι το  και το  Reddit . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189627/epese-to-yahoo
tech,www.cnn.gr,Ιδού ο Garlic: Η πρώτη γάτα - κλώνος στην Κίνα ανοίγει το δρόμο για την κλωνοποίηση των πάντα,"19:48 Πέμπτη, 05 Σεπτεμβρίου 2019","Newsroom, CNN Greece","Μια κινεζική εταιρεία κατάφερε να κλωνοποιήσει μια γάτα, κάτι που συμβαίνει για πρώτη φορά στην  Κίνα   και θα μπορούσε να αποτελέσει μια επιστημονική πρόοδο για την  κλωνοποίηση  των  πάντα , των ζώων που έχουν αναχθεί σε παγκόσμιο σύμβολο των ειδών υπό εξαφάνιση. Επτά μήνες μετά τον θάνατο του γάτου του Garlic, ο ιδιοκτήτης του, ο Χουάνγκ Γιου, τον ξαναβρήκε στο πρόσωπο ενός αξιολάτρευτου γκριζόασπρου νεογέννητου γατιού. «Μοιάζουν πολύ, είναι ίδια κατά 90%», διαβεβαίωσε ο 23χρονος Γιου, που ελπίζει ότι το γατάκι, που γεννήθηκε τον Ιούλιο, θα έχει εκτός από την ίδια εμφάνιση και την ίδια προσωπικότητα με τον Garlic. Ο Garlic είναι ο πρώτος γάτος που κλωνοποιείται από τη Sinogene, μια εταιρεία που εδρεύει στο Πεκίνο και  έχει ήδη κλωνοποιήσει περίπου 40 σκύλους από το 2017  μέχρι σήμερα.  Οι ιδιοκτήτες ζώων συντροφιάς, συχνά είναι διατεθειμένοι να πληρώσουν υψηλά ποσά για να «αναστήσουν» τον αγαπημένο σύντροφό τους μετά τον θάνατό του:  η  κλωνοποίηση ενός σκύλου  στοιχίζει 48.000 ευρώ, μιας γάτας 32.000 ευρώ. Ο γενικός διευθυντής της Sinogene, Μι Τζιντόνγκ, είπε ότι παρά την τσουχτερή τιμή, οι πελάτες του δεν είναι όλοι τους ευκατάστατοι. «Πολλοί από αυτούς είναι νεαροί απόφοιτοι πανεπιστημίων. Όποιας ράτσας κι αν είναι τα ζώα, οι ιδιοκτήτες τους τα θεωρούν μέλος της οικογένειάς τους. Η κλωνοποίηση ζώων ανταποκρίνεται στην απαίτηση της νέας γενιάς για στοργή», ισχυρίστηκε. Σύμφωνα με μια έκθεση της επαγγελματικής οργάνωσης  Pet Fair Asia  και του ιστότοπου Goumin.com, οι δαπάνες που σχετίζονται με τη φροντίδα των ζώων συντροφιάς πέρσι έφτασαν τα 171 δισεκατομμύρια γουάν, περίπου 22 δισεκατομμύρια ευρώ. Η κλωνοποίηση της γάτας μπορεί να ανοίξει τον δρόμο για την κλωνοποίηση των πάντα. Τον περασμένο μήνα ο Τσεν Νταγιουάν, της κινεζικής Ακαδημίας Επιστημών είχε αποκαλύψει ότι ο οργανισμός αυτός εξετάζει το ενδεχόμενο  να κλωνοποιήσει πάντα χρησιμοποιώντας μια γάτα ως παρένθετη μητέρα . Μολονότι τα ενήλικα πάντα είναι προφανώς πολύ μεγαλύτερα σε μέγεθος από τις γάτες, τα μωρά τους έχουν παρόμοιο μέγεθος και η κύηση διαρκεί δύο με τρεις μήνες.  Η κλωνοποίηση ζώων θεωρείται παράνομη σε πολλές χώρες όμως επιτρέπεται σε άλλες, όπως η Νότια Κορέα και οι ΗΠΑ . Πέρσι, η τραγουδίστρια Μπάρμπρα Στρέιζαντ αποκάλυψε ότι κλωνοποίησε τον σκύλο της. Το πρώτο θηλαστικό που κλωνοποιήθηκε ήταν το πρόβατο Ντόλι στη Βρετανία, το 1996. Το 2005 ερευνητές από τη Νότια Κορέα κλωνοποίησαν σκύλο για πρώτη φορά. Το ίδρυμα ερευνών βιοτεχνολογίας Sooam της Σεούλ έχει ανακοινώσει ότι κλωνοποίησε 800 ζώα συντροφιάς. Διαβάστε επίσης Κορωνοϊός: 30 νέα κρούσματα στην Κίνα - Κανένας νέος θάνατος τις τελευταίες 24 ώρες ΗΠΑ: Το Μιζούρι μηνύει την Κίνα για οικονομικές ζημίες λόγω κορωνοϊού Κορωνοϊός: Πάνω από 2,5 εκατομμύρια τα κρούσματα στον κόσμο ",https://www.cnn.gr/tech/story/189678/idoy-o-garlic-h-proti-gata-klonos-stin-kina-anoigei-to-dromo-gia-tin-klonopoiisi-ton-panta
tech,www.cnn.gr,Το Facebook θα σας βοηθήσει να βρείτε… ταίρι: Έρχεται νέα υπηρεσία Dating,"11:23 Παρασκευή, 06 Σεπτεμβρίου 2019","Newsroom, CNN Greece","Από το  like  (μου αρέσει) στη…  love  (αγάπη) η απόσταση δεν είναι μεγάλη και το  Facebook   θα διευκολύνει τους χρήστες του να τη διανύσουν με τη βοήθεια της  υπηρεσίας εύρεσης ερωτικού συντρόφου  Dating, η οποία ξεκινά στις ΗΠΑ, ενώ θα είναι  διαθέσιμη και στην Ευρώπη  από τις αρχές του 2020! Η υπηρεσία είχε από το 2018 τεθεί δοκιμαστικά σε εφαρμογή σε 19 χώρες και οι ΗΠΑ θα είναι τώρα η 20ή. Οποιοσδήποτε χρήστης  άνω των 18 ετών  με λογαριασμό Facebook θα μπορεί να δημιουργήσει το δικό του προφίλ στο  Dating . Σε αυτό υποχρεωτικά θα αναφέρει το όνομά του (όχι το επίθετο) και την ηλικία του, ενώ προαιρετικά θα μπορεί να διαλέξει ποιες φωτογραφίες και άλλες λεπτομέρειες από το προφίλ του στο Facebook ή στο Instagram θα συμπεριλαμβάνονται και στο προφίλ του στο Dating. Παρά τις κριτικές που έχει δεχτεί το Facebook ότι  παραβιάζει τα  προσωπικά δεδομένα  των χρηστών του (βλέπε και σκάνδαλο Cambridge Analytica), έρχεται τώρα να ζητήσει από τους χρήστες του να του εμπιστευθούν... πολύ προσωπικά πράγματα για τους ίδιους. Χάρη στο νέο χαρακτηριστικό  Secret Crush  (Μυστική… Καψούρα) του Dating ο κάθε χρήστης θα μπορεί να διαλέγει έως  εννέα άλλους χρήστες του Facebook και του  Instagram  και, αν και οι άλλοι κάνουν το ίδιο γι' αυτόν, μπορεί τελικά ο καθένας να βρει το ταίρι του. Οι χρήστες του Dating θα μπορούν να ενοποιούν με αυτόν τον λογαριασμό τους στο Instagram και να προσθέτουν από το τελευταίο «ακολούθους» τους στον κατάλογο Secret Crush. Αν  δύο χρήστες χαρακτηρίζουν ο ένας τον άλλο ως Secret   Crush , τότε το Facebook Dating θα ειδοποιεί και τους δύο για το αμοιβαίο ενδιαφέρον, χωρίς αυτό να γίνεται γνωστό σε κανέναν άλλο χρήστη του Facebook ή του Instagram.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: δεν θα εμφανίζεται στο προφίλ Ο χρήστης μπορεί να θέσει τις  προτιμήσεις  του για σύντροφο με βάση παράγοντες όπως η απόσταση της κατοικίας, η ηλικία, η θρησκεία, το ύψος κ.ά. Θα μπορεί, επίσης, να αποφασίζει  αν θέλει το προφίλ του στο Dating να το βλέπουν οι φίλοι του  (και ποιοι) στο Facebook.  7 Photos: 7 Photos: 7 Photos: 7 Photos: 7 Photos: 7 Photos: 7 Photos: Η αγορά online υπηρεσιών αναζήτησης συντρόφου είναι ήδη αρκετά ανταγωνιστική με «παίκτες» όπως το  Tinder  (το πιο δημοφιλές σήμερα με περισσότερους από 8,5 εκατομμύρια χρήστες), το  Match , το  OKCupid , το  Bumble , to  eHarmony , το  Hinge  κ.ά. Όμως, το Facebook, με τα  2,1 δισεκατομμύρια χρήστες , αισιοδοξεί ότι υπάρχει άνετα χώρος και για το Dating, καθώς τουλάχιστον 200 εκατομμύρια χρήστες του δηλώνουν ανύπαντροι και εργένηδες, πολύ περισσότερο που τίποτε δεν εμποδίζει και τους παντρεμένους να χρησιμοποιήσουν το Dating. Μάλιστα, «ποντάρει» ότι το Dating θα ωθήσει πολλούς ανθρώπους που δεν είχαν ποτέ έως τώρα τολμήσει ή σκεφτεί να χρησιμοποιήσουν κάποια διαδικτυακή υπηρεσία εύρεσης συντρόφου (online dating), να το κάνουν  για πρώτη φορά  μέσω Facebook. Σύμφωνα με το eMarketer, ο αριθμός των ενηλίκων στις ΗΠΑ που χρησιμοποιούν τέτοιες online υπηρεσίες και εφαρμογές έχει φθάσει τα  25 εκατομμύρια  το 2019. Το Facebook δεν έχει αποκαλύψει πόσοι χρήστες χρησιμοποιούν ήδη το Facebook στις 19 χώρες που είναι διαθέσιμο, προτού ξεκινήσει η χρήση του στις ΗΠΑ και στην Ευρώπη. Το Facebook διαβεβαίωσε ότι τα  περισσότερα δεδομένα των χρηστών στο Dating θα διατηρούνται ξεχωριστά  από εκείνα του Facebook και ότι δεν θα διατίθενται σε τρίτους όπως οι διαφημιστικές εταιρείες. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/189730/to-facebook-tha-sas-voithisei-na-vreite-tairi-erxetai-nea-ypiresia-dating
tech,www.cnn.gr,IFA 2019: Οι ψηφιακοί βοηθοί φέρνουν τη δική τους «επανάσταση» ,"18:49 Παρασκευή, 06 Σεπτεμβρίου 2019",,"Η αυξημένη χρήση των ψηφιακών βοηθών (digital assistants), όπως είναι το  Google Assistant  και η  Amazon Alexa , αναμένεται να είναι η επόμενη μεγάλη τάση στο χώρο των ψηφιακών τεχνολογιών, όσον αφορά την ευρωπαϊκή αγορά, καθώς αρχίζουν πλέον να ενσωματώνονται σε όλο και περισσότερες κατηγορίες ψηφιακών συσκευών που περιλαμβάνουν από μεγάλες οικιακές ηλεκτρικές συσκευές και φθάνουν μέχρι τους φορητούς υπολογιστές και τα ασύρματα ακουστικά. Αυτό είναι ένα από τα πρώτα βασικά συμπεράσματα της φετινής IFA, μία από τις  μεγαλύτερες εκθέσεις ψηφιακών τεχνολογιών  σε παγκόσμιο επίπεδο, η οποία ανοίγει σήμερα τις πύλες στο Εκθεσιακό Κέντρο του Βερολίνου (Messe Berlin). Είναι αξιοσημείωτο ότι αν και η Google και η Amazon δεν έχουν μεγάλα περίπτερα στη φετινή IFA, τα σήματα των Google Assistant και Amazon Alexa εμφανίζονται σχεδόν παντού και οι ανακοινώσεις προϊόντων που τα ενσωματώνουν είναι ουκ ολίγες. Είναι χαρακτηριστικό πως η Lenovo ανακοίνωσε τρεις φορητούς υπολογιστές που ενσωματώνουν την Amazon Alexa, όπως και αρκετές ακόμη «έξυπνες» συσκευές με Google Assistant, ενώ είδαμε εταιρείες όπως η Senheiser να παρουσιάζουν ακουστικά στα οποία  με τη χρήση ενός ψηφιακού βοηθού να μπορείς να λες ποιο τραγούδι θες να ακούσεις ! Η τάση προς την αξιοποίηση των ψηφιακών βοηθών δεν είναι καινούρια, αλλά πλέον η χρήση τους διευρύνεται καθώς οι κατασκευαστές προσπαθούν να κάνουν όσο το δυνατόν πιο «έξυπνες» τις συσκευές τους. Το έτερο σκέλος της προσπάθειας τους περιλαμβάνει  εφαρμογές τεχνητής νοημοσύνης  (artificial intelligence – AI) με αποτέλεσμα να βλέπουμε καινοτόμες υλοποιήσεις που έχουν ως στόχο να αλλάξουν την καθημερινότητα μας. Όπως είναι, για παράδειγμα, ο ψηφιακός βοηθός για  αγορές ρούχων που δημιούργησε  η LG και δημιουργεί μία  ψηφιακή αναπαράσταση του αγοραστή , ο οποίος μπορεί να δοκιμάσει επί της οθόνης τα ρούχα που έχει διαλέξει προκειμένου να επιλέξει το σωστό μέγεθος όπως και το τι του ταιριάζει. Η IFA είναι από τις εκθέσεις όπου η τηλεόραση είναι μία κατηγορία προϊόντων που δίνεται  μεγάλη έμφαση . Στη φετινή IFA το ενδιαφέρον επικεντρώνεται στα μοντέλα με μεγαλύτερη ανάλυση καθώς πλέον το 8Κ έρχεται στο προσκήνιο. Samsung και LG είναι οι κατασκευαστές που δίνουν τη μεγαλύτερη έμφαση με τις δύο εταιρείες να ακολουθούν πάντως διαφορετικές τεχνολογικές προσεγγίσεις. Η  Samsung  χρησιμοποιεί την τεχνολογία QLED, ενώ η LG ηγείται του «στρατοπέδου» της τεχνολογίας OLED. Και οι δύο παρουσιάζουν εδώ στο  Βερολίνο  πολλά νέα 8Κ μοντέλα με την LG μάλιστα να δείχνει και τηλεοράσεις με 8Κ ανάλυση που βασίζονται, όμως, στην πιο προσιτή -από οικονομικής απόψεως- τεχνολογία Nanocell, δείγμα της προσπάθειας να απευθυνθεί και σε χαμηλότερα στρώματα της αγοράς. Το ζήτημα είναι, βέβαια, ότι προς το παρόν δεν υπάρχει  αρκετό περιεχόμενο  στη συγκεκριμένη ανάλυση. Ζήτημα που οι κατασκευαστές, με τη Samsung να είναι από αυτές που δείχνουν το μεγαλύτερο ενδιαφέρον, να προσπαθούν να το επιλύσουν προχωρώντας σε συνεργασίες με εταιρείες περιεχομένου στην Ευρώπη, οι επόμενες παραγωγές των οποίων θα είναι και σε 8Κ ανάλυση. Μία κατηγορία που φέτος στην IFA έχει συγκεντρώσει μεγάλο ενδιαφέρον είναι αυτή των φορητών υπολογιστών με αρκετούς από τους μεγάλους κατασκευαστές (Lenovo, Asus, Acer) να παρουσιάζουν αρκετά νέα μοντέλα. Η τάση στη συγκεκριμένη κατηγορία είναι προς μοντέλα με καλύτερες οθόνες και με εξαιρετικά μικρά περιθώρια, αλλά και προς υπολογιστές με εξαιρετικά μεγάλη ισχύ. Είναι αξιοσημείωτο πως  Asus  και  Acer  παρουσίασαν νέες οικογένειες φορητών υπολογιστών ( ProArt  για την πρώτη και ConceptD Pro για τη δεύτερη) που ενσωματώνουν κορυφαίες κάρτες γραφικών από την  NVidia  και την τελευταία γενιά επεξεργαστών της Intel και απευθύνονται σε χρήστες με ιδιαίτερα μεγάλες απαιτήσεις. Από την πλευρά της, η Lenovo ανακοίνωσε αρκετά νέα μοντέλα στις σειρές Yoga και Thinkbook με στόχο να προσφέρει περισσότερες επιλογές προς τους καταναλωτές αλλά και τις επιχειρήσεις. Μία άλλη κατηγορία προϊόντων τεχνολογίας με εξαιρετικά μεγάλη άνοδο και ενισχυμένο ενδιαφέρον στη φετινή IFA είναι αυτός του ήχου. Είναι εντυπωσιακό ότι στην IFA οι ανακοινώσεις για νέα φορητά ηχεία και ασύρματα ακουστικά ξεπερνούν σε αριθμό τις αντίστοιχες σε άλλες δημοφιλείς κατηγορίες προϊόντων . Και δεν είναι τυχαίο ότι η Harman ανακοίνωσε ότι ξεπέρασε τα 100 εκατ. πωλήσεις φορητών ηχείων της JBL, μία ένδειξη ότι οι καταναλωτές θέλουν να ακούν την αγαπημένη μουσική τους οπουδήποτε και αν βρίσκονται. Μία τάση στη συγκεκριμένη κατηγορία σχετίζεται επίσης με τα ασύρματα ακουστικά , όπου οι επιλογές πληθαίνουν διαρκώς με τους κατασκευαστές να παρουσιάζουν όλο και περισσότερα μοντέλα όπου δεν υπάρχουν καθόλου καλώδια, τα αποκαλούμε και «πραγματικά ασύρματα» ( true wireless ). Η ενσωμάτωση λειτουργιών φωνητικής διαχείρισης αλλά και πλήρους εξουδετέρωσης του θορύβου είναι επίσης βασικές τάσεις σε μία κατηγορία προϊόντων που αποκτά όλο και περισσότερο ενδιαφέρον. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189774/ifa-2019-oi-psifiakoi-voithoi-fernoyn-ti-diki-toys-epanastasi
tech,www.cnn.gr,IFA 2019: Οι 5G συσκευές και το smart home συγκέντρωσαν το ενδιαφέρον,"12:43 Δευτέρα, 09 Σεπτεμβρίου 2019",,"«Το  5G  είναι ήδη εδώ» επέμενε ο Cristiano Amon, πρόεδρος της Qualcomm, του σημαντικότερου «παίκτη» παγκοσμίως στο χώρο των επεξεργαστών για φορητές συσκευές, κατά τη διάρκεια της κεντρικής ομιλίας του στο πλαίσιο της IFA, μίας από τις μεγαλύτερες εκθέσεις για το  χώρο των ψηφιακών τεχνολογιών  που πραγματοποιείται αυτές τις ημέρες στο Βερολίνο. Και συνέχιζε λέγοντας ότι αυτή τη στιγμή το 5G αναπτύσσεται ταχύτερα από ότι το 4G στα πρώτα χρόνια του, καθώς ήδη πάνω από 20 πάροχοι έχουν ξεκινήσει να προσφέρουν εμπορικά υπηρεσίες που αξιοποιούν τις νέες υποδομές. Η πραγματικότητα είναι πως το 5G έχει ακόμη «δρόμο» μπροστά του αλλά σε κάθε περίπτωση είναι μία από τάσεις στο χώρο των  ψηφιακών τεχνολογιών  που θα μας απασχολήσει έντονα τα επόμενα χρόνια. Και στην IFA ήταν ένα από τα βασικά θέματα συζήτησης. Για παράδειγμα, η Huaweπαρουσίασε τον επόμενο επεξεργαστή της, τον  Kirin 990 , ο οποίος προσφέρει σημαντικά βελτιωμένες επιδόσεις σε σχέση με τον Kirin 980, και έρχεται σε δύο εκδόσεις: την «απλή» και την «ενισχυμένη» όπου η δεύτερη έρχεται με ενσωματωμένο 5G modem, κάτι που αποτελεί πρωτιά για τον κινεζικό κολοσσό. Τον Kirin 990 θα χρησιμοποιούν τα μοντέλα της επερχόμενης σειράς Mate 30, τα οποία, όπως έγινε γνωστό, πρόκειται να παρουσιαστούν στις 19 Σεπτεμβρίου. Και δεν αποκλείεται ένα από αυτά να είναι 5G αν και το μεγάλο ερώτημα θα είναι αν θα έχουν ή όχι υπηρεσίες της Google με τις ενδείξεις προς το παρόν να είναι πως δεν θα τις έχουν προεγκατεστημένες και θα πρέπει να τις «κατεβάζει» μόνος του ο χρήστης. Ειδήσεις για το 5G είχαμε και από τη Samsung, στο περίπτερο της οποίας υπήρχε ουρά για να δει κανείς από κοντά το  Galaxy Fold , το αναδιπλούμενο smartphone της κορεατικής εταιρείας, το οποίο θα είναι διαθέσιμο σε περιορισμένο αριθμό αγορών. Η είδηση είναι ότι το Galaxy Fold θα κυκλοφορήσει σε 5G έκδοση, η οποία, μάλιστα, κοστίζει μόλις 100 δολάρια παραπάνω από την «απλή» που είναι στα  2000 δολάρια . Επίσης, η Samsung παρουσίασε και το Galaxy A90 5G, δείχνοντας ότι θέλει να απευθυνθεί σε όσο το δυνατόν πιο ευρύ κοινό όσον αφορά το κομμάτι των συσκευών για δίκτυ 5ης γενιάς. Όσον αφορά τα smartphones που παρουσιάστηκαν στο Βερολίνο, αρκετή αίσθηση προκάλεσε και η HMD Global που παρουσίασε 5 νέες συσκευές με το εμπορικό σήμα της  Nokia . Οι δύο είναι smartphones και πιο συγκεκριμένα το Nokia 7.2, ένα τηλέφωνο με μια πανίσχυρη τριπλή κάμερα 48MP και το Nokia 6.2, επίσης με σύστημα τριπλής κάμερας και εφαρμογές  τεχνητής νοημοσύνης . Οι άλλες τρεις είναι featured συσκευές με πιο ενδιαφέρουσα το Nokia 800 Tough, ένα ιδιαίτερο ανθεκτικό κινητό. Επίσης, υπάρχει το αναδιπλούμενο Nokia 2720 Flip και το εξαιρετικά φθηνό Nokia 110. Γενικότερα, η IFA δεν είναι η έκθεση εκείνη που παρουσιάζονται πολλά νέα μοντέλα smartphones και από τις υπόλοιπες σχετικές ανακοινώσεις ξεχωρίζει αυτή για το  Motorola One   Zoοm  με τετραπλό σύστημα κάμερας. Μία κατηγορία που παρουσιάζει ιδιαίτερο ενδιαφέρον και είδαμε ουκ ολίγες νέες παρουσιάσεις μοντέλων ήταν αυτές των smartwatches με εταιρείες όπως η Garmin και η Fossil να κερδίζουν τις εντυπώσεις. Ειδικά, τα νέα μοντέλα της  Garmin  όπως το  Vivoactive  και  Venu  συγκέντρωσαν πολλά βλέμματα, όπως και τα νέα μοντέλα της Fossil, η οποία έδειξε smartwatches που χρησιμοποιούν το όνομα brands όπως είναι τα Diesel, Emporio Armani, Puma και Michael Kors. Ένας τομέας όπου το 5G αναμένεται να διαδραματίσει σημαντικό ρόλο είναι και αυτός του «έξυπνου» σπιτιού. Γενικότερα, ο χώρος των οικιακών ηλεκτρικών συσκευών είναι από εκείνους που στην IFA δίνεται ιδιαίτερα μεγάλη σημασία. Και τα τελευταία χρόνια, οι τεχνολογικές καινοτομίες που έχουν αρχίσει να ενσωματώνονται αλλάζουν την κατηγορία καθώς συσκευές όπως είναι τα ψυγεία, τα πλυντήρια και οι κουζίνες. Μία αξιοπρόσεκτη τάση της φετινής IFA είναι πως πρακτικά όλες οι μεγάλες οικιακές ηλεκτρικές συσκευές αποκτούν ενσωματωμένο  WiFi , όλοι οι κατασκευαστές έχουν τα δικά τους apps και τα χρησιμοποιούν προκειμένου να προσφέρουν έλεγχο των προϊόντων τους από το smartphone ή το tablet, ενώ η νέα τάση θέλει τους ψηφιακούς βοηθούς (Google Assistant και Amazon Alexa) να αρχίζουν σταδιακά να ενσωματώνονται σε διάφορες συσκευές. Κατασκευαστές όπως είναι η Bosch, η Siemens, η Samsung και η LG αρχίζουν σταδιακά να αξιοποιούν και τις δυνατότητες της  τεχνητής νοημοσύνης . Δεν ήταν λίγες οι κουζίνες που είδαμε, ο φούρνος των οποίων έχει τη δυνατότητα να αναγνωρίζει το φαγητό και να ρυθμίζει τη θερμοκρασία και το χρόνο ψησίματος! Όπως επίσης, είδαμε στο περίπτερο της  Bosch  φούρνο ο οποίος ανοίγει με φωνητική εντολή μέσω της  Amazon Alexa  αλλά και ψυγείο με κάμερα που αναγνωρίζει τι πράγματα υπάρχουν μέσα σε αυτόν και δημιουργεί αυτομάτως λίστες με ψώνια. Στην κατηγορία των συσκευών πλύσης η τεχνολογία φθάνει σε σημείο ώστε να υπάρχει συγχρονισμός του πλυντηρίου με το στεγνωτήριο ώστε το δεύτερο να είναι σωστά ρυθμισμένο με βάση τα ρούχα που μόλις πλύθηκαν. Συγχρονισμός υπάρχει πλέον και μεταξύ της κουζίνας και του απορροφητήρα, ενώ γενικώς οι  ηλεκτρικές συσκευές  είναι σε συνεχή «επικοινωνία» προκειμένου να κάνουν τη καθημερινότητα μας πιο εύκολη, μειώνοντας το χρόνο που χρειαζόμαστε για τις οικιακές εργασίες αλλά και τις δαπάνες όσον αφορά στην κατανάλωση ηλεκτρικής ενέργειας και νερού. Μία άλλη τάση είναι αυτή που θέλει τις οικιακές ηλεκτρικές συσκευές να προσαρμόζονται στις ανάγκες του εκάστοτε καταναλωτή και όχι το αντίστροφο. Και δεν μιλάμε απλά για τη δυνατότητα να πάρεις ένα ψυγείο με διαφορετικά χρώματα αλλά εκείνη που σου επιτρέπει να αλλάζει το χρώμα στην πόρτα του ψυγείου σου. Όπως, επίσης, είδαμε και αρκετά προϊόντα (π.χ. από τη Samsung) τα οποία είναι αρθρωτά, κάτι που πρακτικά σημαίνει ότι μπορείς να διαμορφώσει ο καταναλωτής πως θέλει να είναι η εμφάνιση τους. Για παράδειγμα, από ποια πλευρά να ανοίγει το ψυγείο. Ακόμη, ιδιαίτερη σημασία αρχίζουν να δίνουν κατασκευαστές όπως η  Bosch  και η  Siemens  στο θόρυβο που παράγεται από τις συσκευές τους και τα αποτελέσματα είναι αρκετά εντυπωσιακά, καθώς τα ντεσιμπέλ πέφτουν σε πολύ χαμηλά επίπεδα.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/190008/ifa-2019-oi-5g-syskeyes-kai-to-smart-home-sygkentrosan-to-endiaferon
tech,www.cnn.gr,ΔΕΘ 2019: Το ρομποτάκι Pepper με το «ελληνικό μυαλό» λύνει τις απορίες των επισκεπτών,"17:45 Σάββατο, 07 Σεπτεμβρίου 2019","Newsroom, CNN Greece","Σε ερωτήσεις που αφορούν από τον... Πινόκιο μέχρι την αρχαία ελληνική ιστορία, «απαντά» ο  Pepper , το  ρομπότ  με όψη παιδιού που συστήνεται στους επισκέπτες της  84ης Διεθνούς Έκθεσης Θεσσαλονίκης , στο περίπτερο του υπουργείου Ανάπτυξης και Επενδύσεων / ΓΓΕΤ/  ΕΚΕΦΕ «Δημόκριτος» . Το ρομπότ που ανήκει στον  Διεθνή Αερολιμένα Αθηνών , παραχωρήθηκε στους ερευνητές του Εργαστηρίου Τεχνολογίας Γνώσεων και Λογισμικού (SKEL Lab) του Ινστιτούτου Πληροφορικής και Τηλεπικοινωνιών, οι οποίοι ανέπτυξαν στις εγκαταστάσεις του «Δημόκριτου» ένα νέο  λογισμικό διαλογικού συστήματος , ενσωματώνοντας  τεχνητή νοημοσύνη  στον Pepper στα ελληνικά και στα αγγλικά. «Ξεκινήσαμε πριν από περίπου έναν χρόνο με τον Pepper προκειμένου να δίνει  πτητικές πληροφορίες  στους επιβάτες. Εδώ και 4 μήνες, σε συνεργασία με τον “Δημόκριτο”, υποστηρίζοντας πάντα την καινοτομία, την τεχνολογία και την έρευνα, είμαστε σε συνεργασία έτσι ώστε να μπορέσουμε να τον αναπτύξουμε όσον αφορά τη ρομποτική και φυσικά να αναπτύξουμε και την τεχνητή νοημοσύνη», εξήγησε στο ΑΠΕ-ΜΠΕ ο εν ενεργεία διευθυντής Επιχειρηματικής Μονάδας Συστημάτων Πληροφορικής και Τηλεπικοινωνιών του Διεθνούς Αερολιμένα Αθηνών,  Αλέξανδρος Ζιώμας , επισημαίνοντας ότι ο Pepper απαντά πλέον στα ελληνικά στα... πάντα! «Του κάνουμε κάποιες δοκιμές εδώ στην Έκθεση για να δούμε λίγο πώς ανταποκρίνεται με πολύ κόσμο, ενώ έχει αναγνώριση φωνής για να καταλαβαίνει τις μικρές ηλικίες αλλά και τις μεγαλύτερες και να μπορεί να αποκωδικοποιεί το ερώτημα» διευκρίνισε από την πλευρά της η υπεύθυνη του Γραφείου Καινοτομίας του «Δημόκριτου» Σοφία Μαγκιά. Όπως πρόσθεσε, στο ρομποτάκι έχει «περαστεί» ένα μεγάλο πλήθος πιθανόν ερωτήσεων και απαντήσεων «ώστε να μπορεί από μόνο του να αντιληφθεί την ερώτηση και να απαντήσει». Σημαντικό ρόλο στη ... δημοφιλία του Pepper που ήδη προσελκύει ουρές επισκεπτών, είναι το γεγονός ότι είναι ένα ανθρωπόμορφο ρομπότ, σε μέγεθος παιδιού. «Είναι όμορφο ρομπότ και προσελκύει τον κόσμο γιατί το κοινό μπορεί να καταλάβει καλύτερα την τεχνολογία μέσα από κάτι όμορφο και όχι όταν βλέπει ένα γυμνό μηχάνημα», σημειώνει η κ. Μαγκιά. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189863/84i-deth-to-rompotaki-pepper-me-to-elliniko-myalo-lynei-tis-apories-ton-episkepton
tech,www.cnn.gr,ΔΕΘ 2019: Κλειστοί δρόμοι και χιλιάδες αστυνομικοί στη Θεσσαλονίκη,"18:25 Σάββατο, 07 Σεπτεμβρίου 2019","Newsroom, CNN Greece","Ιδιαιτέρως αυξημένα είναι τα  μέτρα ασφαλείας  στη  Θεσσαλονίκη   από το πρωί, με αφορμή τα εγκαίνια της  84ης Διεθνούς Έκθεσης Θεσσαλονίκης. Από το πρωί, 3.300 αστυνομικοί περιπολούν στους δρόμους της πόλης, ενώ έχουν ληφθεί και έκτακτα μέτρα από την Τροχαία. Η αστυνομία επιστράτευσε περίπου 3.300 αστυνομικούς , ενώ μετέβησαν εκτάκτως από την Αθήνα άλλες 11 διμοιρίες , ώστε να ενισχύσουν τις δυνάμεις της ΕΛ.ΑΣ. Συγκεκριμένα, μετέβησαν έξι διμοιρίες των ΜΑΤ και πέντε των Υ.ΜΕ.Τ , ενώ ισχυρή αστυνόμευση υπάρχει και στους γύρω νομούς. Συγκεκριμένα, είναι σε ισχύ οι εξής κυκλοφοριακές ρυθμίσεις: Για σήμερα, Σάββατο, (07-09-2019), από ώρα 14.00΄ σταδιακά, ανάλογα με την εξέλιξη των εκδηλώσεων και μέχρι την ολοκλήρωση αυτών, δεν θα επιτρέπεται η κυκλοφορία όλων των οχημάτων, στις παρακάτω οδούς του κέντρου της πόλης: Παρακαλούνται οι κύριοι οδηγοί να απομακρύνουν τα οχήματά τους από τους παραπάνω αναφερομένους δρόμους. Από ώρα 14.00΄ του Σαββάτου (07-09-2019) και μέχρι το πέρας των σχετικών εκδηλώσεων, η κυκλοφορία των οχημάτων θα διεξάγεται , από Ανατολικά προς Δυτικά της πόλης μέσω των οδών Κατσιμίδη – Περιφερειακής οδού – Αγ. Δημητρίου (όσο οι συνθήκες το επιτρέπουν) – Ολυμπιάδος και από Δυτικά προς Ανατολικά της πόλης μέσω των οδών 26ης Οκτωβρίου – Λαγκαδά και Περιφερειακής οδού, καθώς και από την Αγίου Δημητρίου, όσο οι συνθήκες το επιτρέπουν. Για τη διευκόλυνση της κυκλοφορίας , η Διεύθυνση Τροχαίας Θεσσαλονίκης θα λάβει αυξημένα μέτρα τροχαίας, με το σύνολο της δυνάμεώς της και στις καίριες διασταυρώσεις θα υπάρχουν ρυθμιστές τροχονόμοι.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/189866/deth-2019-kleistoi-dromoi-kai-xiliades-astynomikoi-sti-thessaloniki
tech,www.cnn.gr,Πόσο θα κοστίζουν τα νέα iPhone όταν έρθουν στην Ελλάδα,"18:24 Τετάρτη, 11 Σεπτεμβρίου 2019",,"Στα ίδια επίπεδα με τα μοντέλα τα οποία «διαδέχονται» θα κινηθούν τα νέα  iPhone  που ανακοίνωσε χθες η Apple και τα οποία πρόκειται να ξεκινήσουν να είναι  διαθέσιμα  στην ελληνική αγορά από τις  27 Σεπτεμβρίου . Μόνη εξαίρεση το «απλό»  iPhone 11 , το οποίο θα κινείται σε επίπεδα χαμηλότερα από το iPhone XR, του οποίου είναι ο «διάδοχος». Συγκεκριμένα, σύμφωνα με τις υπάρχουσες πληροφορίες, το iPhone 11 (οθόνη 6,1 ιντσών και διπλή οπίσθια κάμερα) θα κοστίζει  869 ευρώ  στη βασική έκδοση με 64 GB αποθηκευτικό χώρο, όταν το iPhone XR αρχικά κόστιζε  929 ευρώ . Η έκδοση με τα 128 GB θα είναι στα  929 ευρώ , ενώ εκείνη με τα 256 GB αποθηκευτικό χώρο στα  1059 ευρώ . Το iPhone 11 Pro (οθόνη 5,8 ιντσών και τριπλή οπίσθια κάμερα) θα ξεκινά από τα  1229 ευρώ  (64 GB), ενώ η έκδοση με τα 256 GB θα είναι στα  1429 ευρώ  και εκείνη των 512 GB στα  1679 ευρώ . Το iPhone 11 Pro Max (οθόνη 6,5 ιντσών και τριπλή οπίσθια κάμερα) θα ξεκινά από τα  1339 ευρώ  (64 GB), ενώ η έκδοση με τα 256 GB θα είναι στα  1539 ευρώ  και εκείνη των 512 GB στα  1789 ευρώ . Όπως είναι προφανές, οι τιμές στα παλαιότερα μοντέλα μειώνονται. Η βασική έκδοση του iPhone XR (64 GB) θα είναι στα  769 ευρώ  και εκείνη των 128 GB στα  829 ευρώ . Το iPhone XS πέφτει στα  1099 ευρώ  (64 GB) και στα  1299 ευρώ  (256 GB), ενώ το iPhone XS Max θα είναι στα  1219 ευρώ  (64 GB) και στα  1419 ευρώ  (256 GB). Το iPhone 8 θα είναι στα  589 ευρώ  (64 GB) και στα  639 ευρώ  (128 GB) και το iPhone 8 Plus στα  719 ευρώ  (64 GB) και στα  769 ευρώ  (128 GB). Το iPhone 7 πέφτει στα  449 ευρώ  (32 GB) και στα  519 ευρώ  (128 GB) και το iPhone 7 Plus στα  549 ευρώ  (64 GB) και στα  619 ευρώ  (128 GB). Διαβάστε επίσης Πόσο θα κοστίζει και πότε θα έρθει στην Ελλάδα το νέο iPhone SE Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/190292/poso-tha-kostizoyn-ta-nea-iphone-otan-erthoyn-stin-ellada
tech,www.cnn.gr,iPhone 11: Αντίστροφη μέτρηση για τα νέα μοντέλα της Apple! ,"16:46 Τρίτη, 10 Σεπτεμβρίου 2019","Newsroom, CNN Greece","Αντίστροφα μετρά πλέον ο χρόνος για την ανακοίνωση των  νέων μοντέλων  iPhone,   με την  Apple  να ετοιμάζεται για τη μεγαλύτερη παρουσίαση της χρονιάς! Σύμφωνα με πληροφορίες, ο κολοσσός τεχνολογίας και πληροφορικής σκοπεύει να λανσάρει στην αγορά όχι ένα αλλά  τρία νέα iPhone . Και τα τρία μοντέλα αναμένεται να έχουν ανανεωμένες κάμερες και να κυκλοφορήσουν σε διάφορα χρώματα. Τα μοντέλα θα ονομάζονται, σύμφωνα με το  CNNi , iPhone 11, iPhone Pro και iPhone 11 Pro Max για να αντικαταστήσουν τα μοντέλα XS, XS Max και ΧR, αντιστοίχως. Εδώ και μέρες, οι φήμες για τα  νέα χαρακτηριστικά  των iPhone… οργιάζουν, με το CNNi να αναφέρει πως πιθανότατα θα έχουν πιο γρήγορους επεξεργαστές, βελτιωμένο Face ID και νέο σύστημα με τρεις κάμερες στο πίσω μέρος της συσκευής. Ωστόσο, δεν αναμένονται σχεδιαστικές διαφορές σε σχέση με τα περσινά μοντέλα. Όσον αφορά στις ανανεώσεις του λειτουργικού, η Apple ανακοίνωσε τον Ιούνιο ότι το iOS 13 θα έχει  dark mode  για λόγους εξοικονόμησης ενέργειας και μια λειτουργία που θα επιτρέπει στους χρήστες να βάζουν στη σίγαση τηλεφωνήματα από άγνωστους αριθμούς. Την ίδια ώρα, η Apple αποκάλυψε πως τα νέα μοντέλα θα επιτρέπουν στους χρήστες να γράφουν μηνύματα σέρνοντας τα δάχτυλά τους πάνω στην οθόνη αφής -χωρίς, δηλαδή, να χρειάζεται να τα σηκώσουν… Κατά τη διάρκεια του πολυαναμενόμενου event, η Apple αναμένεται να ανακοινώσει και  αλλαγές στο Apple Watch.   Και τι δεν πρέπει να περιμένουμε κατά τη σημερινή παρουσίαση; Ένα 5G iPhone… Αυτό, κατά πληροφορίες, θα κάνει το ντεμπούτο του το 2020.   Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/190159/iphone-11-antistrofi-metrisi-gia-ta-nea-montela-tis-apple
tech,www.cnn.gr,«Έπεσαν» Facebook και Instagram,"15:31 Τετάρτη, 17 Ιουλίου 2019","Newsroom, CNN Greece","Το  Facebook   και το  Instagram  τέθηκαν και πάλι εκτός λειτουργίας για κάποια λεπτά . Οι δημοφιλείς πλατφόρμες κοινωνικής δικτύωσης αντιμετωπίζουν πρόβλημα για πολλοστή φορά το τελευταίο διάστημα. Να υπενθυμίσουμε πως την τελευταία φορά που είχαν πέσει Facebook και Instagram, χρειάστηκαν αρκετές ώρες για την αποκατάστασή τους. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/184691/epesan-facebook-kai-instagram
tech,www.cnn.gr,Πότε κάνατε σεξ; Το Facebook γνωρίζει ακόμα κι αυτό,"16:58 Τρίτη, 10 Σεπτεμβρίου 2019","Newsroom, CNN Greece","Πολύ προσωπικά στοιχεία, ακόμη και πότε οι άνθρωποι κάνουν  σεξ , έρχονται σε γνώση του  Facebook , όπως υποστηρίζει μια μελέτη της οργάνωσης  Privacy International  (Διεθνής Ιδιωτικότητα), η οποία αφορά τις διάφορες  εφαρμογές  (apps) που καταγράφουν την  περίοδο των γυναικών . Ορισμένες εφαρμογές, που μοιράζονται τα στοιχεία τους με το Facebook, περιλαμβάνουν  προσωπικές πληροφορίες  όπως ποια αντισυλληπτικά παίρνει μια γυναίκα, πότε περιμένει περίοδο, ποια συμπτώματα έχει, αλλά επίσης πληροφορίες για το σεξ, τη γενική υγεία, τη διατροφή, την ψυχική διάθεση κ.α. Σε αντάλλαγμα, κάποιες εφαρμογές ενημερώνουν τις γυναίκες για τις πιο γόνιμες μέρες του μήνα ή πότε να περιμένουν την επόμενη περίοδο τους. Σύμφωνα με την Privacy International (ΡΙ), οι πιο δημοφιλείς εφαρμογές (Period Tracker, Period Track Flo και Clue Period Tracker) δεν μοιράζονται στοιχεία τους με το Facebook. Άλλες όμως όπως οι Maya της Plackal Tech (5 εκατομμύρια λήψεις στο Google Play), MIA της Mobapp Development Limited (ένα εκατομμύριο λήψεις) και My Period Tracker της Linchpin Health (πάνω από ένα εκατομμύριο), το κάνουν. «Προσωπικές λεπτομέρειες της ιδιωτικής ζωής εκατομμυρίων χρηστών σε όλο τον κόσμο μοιράζονται με το Facebook και άλλα τρίτα μέρη,  χωρίς την κατηγορηματική και σαφή συναίνεση των χρηστών , όσον αφορά την περίπτωση ευαίσθητων προσωπικών δεδομένων, όπως η υγεία ενός χρήστη ή σεξουαλική ζωή του», σύμφωνα με την οργάνωση προστασίας της ιδιωτικότητας. Η εφαρμογή Maya, σύμφωνα με το BBC, δήλωσε ήδη ότι προχωρά σε αλλαγές στην πολιτική της σχεδόν άμεσα, ενώ οι Linchpin και MIA δεν σχολίασαν. Η PI θεωρεί ότι τα ευρήματα της εγείρουν σοβαρές ανησυχίες κατά πόσο τέτοιες εφαρμογές είναι συμβατές με το νέο  Γενικό Κανονισμό Προστασίας δεδομένων ( GDPR ) της ΕΕ .  Από την πλευρά του, το Facebook ανακοίνωσε ότι θα κυκλοφορήσει ένα εργαλείο με το οποίο οι χρήστες θα μπορούν να σταματούν τις εφαρμογές και τις εταιρείες να μοιράζονται δεδομένα με το Facebook. Έρευνα της ΡΙ το 2018, σε δημοφιλείς εφαρμογές γενικά είχε δείξει ότι από τις 36 εφαρμογές που εξετάστηκαν,  οι έξι στις δέκα (61%) αυτόματα μεταφέρουν στοιχεία στο Facebook μόλις τις ανοίξει ο χρήστης  και μάλιστα είτε έχει λογαριασμό στο Facebook είτε όχι, είτε τη στιγμή εκείνη έχει «μπει» στο λογαριασμό του στο Facebook είτε όχι. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/190157/pote-kanate-sex-to-facebook-gnorizei-akoma-ki-ayto
tech,www.cnn.gr,iPhone 11: Δείτε live την παρουσίαση των νέων κινητών της Apple,"20:13 Τρίτη, 10 Σεπτεμβρίου 2019","Newsroom, CNN Greece","Ξεκίνησε η  παρουσίαση των νέων μοντέλων  iPhone 11  της  Apple , με τον αμερικανικό κολοσσό τεχνολογίας και πληροφορική να λανσάρει στην αγορά όχι ένα αλλά  τρία νέα iPhone . Σύμφωνα με τεχνικές λεπτομέρειες που έχουν δοθεί στη δημοσιότητα και τα τρία μοντέλα έχουν ανανεωμένες κάμερες και θα κυκλοφορήσουν σε διάφορα χρώματα. Πέρα από την παρουσίαση των νέων  iPhone 11  στο event, θα έχουμε νέα και για το  Apple Watch . Ακόμη δεν είναι ξεκάθαρο αν θα δούμε ένα  Apple Watch Series 5  φέτος, αλλά αυτό που γνωρίζουμε είναι πως η Apple θα εισάγει μοντέλα ceramic και titanium σε ό,τι αφορά το υλικό κατασκευής τους. Δείτε στο βίντεο live την παρουσίαση του νέου iPhone 11:  Σύμφωνα με τα διεθνή ΜΜΕ, τα νέα iPhone δεν πρόκειται να στοιχίσουν πιο ακριβά από τα αντίστοιχα μοντέλα του 2018, ενώ σε κάποιες περιπτώσεις θα είναι ελαφρώς πιο οικονομικά. Αν αυτό επαληθευτεί, θα έχουμε μια σημαντική αλλαγή στην τιμολογιακή πολιτική της Apple που ήθελε τα iPhone κάθε χρόνο να έρχονται με όλο και πιο αυξημένη τιμή στην παγκόσμια αγορά. Το σημείο αναφορά αυτού του event είναι τα iPhone 11 Pro και iPhone 11 Pro Max. Η εστίαση στο iPhone 11 Pro θα είναι η τεχνολογία της κάμερας με τα δύο μοντέλα να αναμένουμε να ενσωματώσουν για πρώτη φορά ένα σύστημα τριπλών φακών στο πίσω μέρος. Αυτό σημαίνει πως η σειρά του iPhone 11 Pro θα έχει έναν wide angle φακό, έναν telephoto φακό και έναν ultra wide angle φακό. Τι σημαίνει το παραπάνω για τις αποδόσεις της κάμερας; Ο  ultra wide angle φακός  που θα εμφανιστεί για πρώτη φορά στην κάμερα ενός iPhone θα μπορεί να δώσει εικόνες που θα έχουν μεγαλύτερο εύρος στο κάδρο τους. Επίσης μπορεί να έχουμε πολύ σημαντικές βελτιώσεις στον τομέα της  επαυξημένης πραγματικότητας . Τα iPhone 11 Pro επίσης αναμένεται να έρθουν με ένα νέο χαρακτηριστικό με την ονομασία  Smart Frame . To χαρακτηριστικό αυτό θα επιτρέπει στον χρήστη να κάνει δυναμικές αλλαγές στο πλαίσιο μιας λήψης είτε αυτή αφορά μια φωτογραφία είτε ένα βίντεο. Επίσης, αναμένεται πως η Apple θα ενισχύσει ακόμη περισσότερο την Photos εφαρμογή της, δίνοντας την δυνατότητα στον χρήστη να κάνει  επεξεργασία ενός βίντεο ακόμη και την στιγμή που θα το κάνει λήψη το ίδι ο και στην περίπτωση μιας φωτογράφησης. Στην εμπρόσθια κάμερα αναμένεται η Apple να αναβαθμίσει και εκεί τον αισθητήρα  από τα 7MP στα 12MP,  ενώ θα μπορεί να δώσει ένα  slow motion βίντεο στα 120 fps . Το iPhone 11 αναμένεται να υποστηρίξει κάτι που θα ονομαστεί  αμφίδρομη ασύρματη φόρτιση . Αυτό το χαρακτηριστικό θα επιτρέψει το πίσω μέρος της συσκευής να λειτουργήσει ως ένα mat φόρτισης για Qi συμβατές συσκευές. Για παράδειγμα, κάποιος θα μπορεί να τοποθετηθεί τα  AirPods δεύτερης γενιάς  στο πίσω μέρος του iPhone του για να τα φορτίσει. Για να γίνει κάτι τέτοιο εφικτό, ο πάντα αξιόπιστος αναλυτής Ming-Chi Kuo έχει προβλέψει πως η μπαταρία του 5.8 ιντσών νέου iPhone θα έχει μια αύξηση της τάξης του 20% με 25%, ενώ το  6.5 ιντσών μοντέλο  θα έχει μια αντίστοιχη μεταξύ 10% και 15%. Αυτό σημαίνει πως οι χρήστες θα μπορούν να κάνουν χρήση αυτού του χαρακτηριστικού χωρίς η αυτονομία της συσκευής να επηρεάζεται δραματικά. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/190182/iphone-11-deite-live-tin-paroysiasi-ton-neon-kiniton-tis-apple
tech,www.cnn.gr,iPhone 11: Αυτά είναι τα νέα κινητά της Apple,"21:54 Τρίτη, 10 Σεπτεμβρίου 2019",,"Στην «επίθεση δείχνει να περνά η  Apple,   η οποία ανακοίνωσε  νέα iPhone,  την καινούρια γενιά του  iPad  αλλά και του  Apple Watch , ενώ δίνει έμφαση στις υπηρεσίες περιεχομένου καθώς το πολυαναμενόμενο  Apple TV+  έρχεται σχετικά σύντομα και μάλιστα σε ιδιαίτερα ανταγωνιστική τιμή. Αυτό που περίμεναν πάντως οι περισσότεροι ήταν τα νέα  iPhone.  H Apple ανακοίνωσε το iPhone 11 (οθόνη 6,1 ιντσών, διπλή οπίσθια κάμερα) και τo iPhone 11 Pro με τριπλή κάμερα στην πίσω πλευρά της συσκευής και διαθέσιμο σε δύο εκδόσεις: μία με οθόνη 5,8 ιντσών και μία με οθόνη 6,5 ιντσών. Στις Ηνωμένες Πολιτείες η πώληση των νέων iPhone ξεκινά στις 20 Σεπτεμβρίου και στην Ελλάδα, σύμφωνα με τις υπάρχουσες πληροφορίες, πρόκειται να ξεκινήσει μία εβδομάδα αργότερα (27 Σεπτεμβρίου). Όσον αφορά στο κόστος απόκτησης, οι τιμές δεν έχουν γίνει ακόμη γνωστές όσον αφορά την ελληνική αγορά. Οι υπάρχουσες εκτιμήσεις αναφέρουν πως το πιο προσιτό iPhone 11 θα κινηθεί στα επίπεδα των 879 – 899 ευρώ, ενώ το iPhone 11 Pro θα ξεκινά από τα 1229 ευρώ για την έκδοση των 5,8 ιντσών και από τα 1339 ευρώ για την έκδοση των 6,5 ιντσών (iPhone 11 Pro Max). Ένα από τα βασικά ατού του iPhone 11 Pro είναι το νέο σύστημα τριπλής κάμερας που προσφέρει τη δυνατότητα για εντυπωσιακές λήψεις είτε πρόκειται για φωτογραφίες είτε πρόκειται για video με τους ανθρώπους της Apple να δηλώνουν κατά τη διάρκεια της παρουσίασης των νέων συσκευών πως η συσκευή προσφέρει τη δυνατότητα για επαγγελματικού επιπέδου λήψεις. Η τριπλή κάμερα (σ.σ. κάθε κάμερα έχει ανάλυση 12 megapixel) προσφέρει τη δυνατότητα για υπερευρυγώνιες λήψεις, ενώ στον τομέα του video υπάρχει δυνατότητα για λήψη 4K περιεχομένου στα 60 fps. Στην υψηλή ποιότητα βοηθά και ο νέος επεξεργαστής (Α13 Bionic) με την Apple να υποστηρίζει ότι είναι ο καλύτερος επεξεργαστής για smartphone που είναι διαθέσιμος με δυνατότητες machine learning. Το iPhone 11 Pro έρχεται με έναν νέο, αρκετά όμορφο σχεδιασμό, θα είναι διαθέσιμο και νέα χρώματα, ενώ η οθόνη είναι επίσης καινούρια και την αποκαλούν Super Retina XDR. Το προσιτό iPhone 11 είναι αρκετά εντυπωσιακό από πλευράς τεχνικών χαρακτηριστικών καθώς και αυτό ενσωματώνει τον Α13 Bionic, ενώ το σύστημα διπλής κάμερας προσφέρει τη δυνατότητα και για υπερυγώνιες λήψεις, όπως και για κορυφαίας ποιότητας video. Επίσης, η εμπρόσθια κάμερα έχει δυνατότητα για λήψη slow motion προκειμένου να βγάλει κάποιος slofies, όπως αποκαλεί η Apple τις slow motion selfies. Δείτε βίντεο από την παρουσίαση:  Μία από τις πιο ενδιαφέρουσες ανακοινώσεις από την πλευρά της Apple ήταν αυτή για τη επικείμενη διάθεση του νέου iPad (7  γενιά) με οθόνη 10,2 ιντσών που θα έχει το καινούριο iPad OS. Το γεγονός ότι στην παρουσίαση εμφανιζόταν διαρκώς με συνδεδεμένο ένα πληκτρολόγιο (σ.σ. θα πωλείται πάντως ξεχωριστά και θα λειτουργεί και ως κάλυμμα) έδωσε την αίσθηση ότι ο στόχος της συσκευής είναι η αγορά των προσωπικών υπολογιστών. Και δεν είναι τυχαίο ότι αναφέρθηκε ότι το νέο iPad είναι δύο φορές πιο γρήγορα από τα υπάρχοντα PCs. Στην Ελλάδα αναμένεται προς το τέλος του τρέχοντος μηνός καθώς στις 30 Σεπτεμβρίου ξεκινά και η διάθεση του νέου iPad OS. Η τιμή θα ξεκινά, σύμφωνα με τις υπάρχουσες ενδείξεις από τα 399 ευρώ. Προς το τέλος Σεπτεμβρίου (πιθανότατα 27/9 μαζί με τα νέα iPhone) αναμένεται να ξεκινήσει και η διαθεσιμότητα της νέας σειράς του Apple Watch. Τα μοντέλα της Series 5 έρχονται με οθόνη που είναι διαρκώς σε λειτουργία, ενσωματωμένη πυξίδα και δυνατότητα για κλήσεις επείγουσας ανάγκης σε 150 χώρες με το πάτημα ενός πλήκτρου. Η τιμή αναμένεται να ξεκινά από τα 459 ευρώ, ενώ αξίζει να σημειωθεί ότι καταργείται η Series 4 και οι τιμές για τα μοντέλα της Series 3 θα ξεκινούν -πιθανότατα- από τα 249 ευρώ. Από τις σημαντικές ανακοινώσεις ήταν αυτή που αφορούσε το Apple TV+. Πρόκειται για την συνδρομητική υπηρεσία video περιεχομένου της Apple, η οποία πρόκειται να διαθέσιμη από την 1  Νοεμβρίου σε περισσότερες από 100 χώρες. Το πιθανότερο σενάριο είναι πως σε αυτή τη λίστα περιλαμβάνεται και η Ελλάδα. Η συνδρομή για τις Ηνωμένες Πολιτείες ήταν τα 4,99 δολάρια το μήνα, κάτι που σημαίνει πως στην Ευρώπη το πιθανότερο σενάριο είναι για 4,99 ευρώ το μήνα. Η τιμή είναι εξαιρετικά ανταγωνιστική, δεδομένου ότι η Apple έχει φροντίσει να έχει αρκετό πρωτότυπο περιεχόμενο και ενδιαφέρουσες τηλεοπτικές σειρές αλλά πολλά θα εξαρτηθούν και από τις συμφωνίες που θα πετύχει. Πάντως, όσοι αποκτήσουν μία νέα συσκευή Apple (iPhone, iPad κλπ) τους επόμενους μήνες θα έχουν και 1 έτος δωρεάν συνδρομή στο Apple TV+. H Apple ανακοίνωσε ακόμη και μία συνδρομητική υπηρεσία για παιχνίδια. Ο λόγος για το Apple Arcade που δίνει πρόσβαση κατ’ αρχήν σε 100 αποκλειστικά video παιχνίδια για τις φορητές συσκευές της εταιρείας με το περιεχόμενο να ανανεώνεται σε μηνιαία βάση. H υπηρεσία θα είναι διαθέσιμη από τις 19 Σεπτεμβρίου σε 150 χώρες με τη συνδρομή να διαμορφώνεται -σύμφωνα με όλες τις ενδείξεις- στα 4,99 ευρώ το μήνα. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/190190/iphone-11-ayta-einai-ta-nea-kinita-tis-apple
tech,www.cnn.gr,FaceApp: «Παραδομένοι» στην παγκόσμια μανία οι χρήστες των social media,"10:24 Πέμπτη, 18 Ιουλίου 2019","Newsroom, CNN Greece","Τις τελευταίες ημέρες αρχικές σελίδες, stories αλλά και συνομιλίες σε  Facebook  και  Instagram   έχουν κατακλυστεί από « γερασμένα »  πρόσωπα . Αναρωτώμενοι πώς θα μοιάζουν όταν μεγαλώσουν, εκατομμύρια χρήστες των  social media  «κατέβασαν» μέσα σε ένα μόλις 24ωρο τη viral εφαρμογή « FaceApp ». Ξετρελαμένοι, οι περισσότεροι από αυτούς -αν όχι όλοι-  έσπευσαν να μοιραστούν τη φωτογραφία  από το… μέλλον στα προσωπικά τους προφίλ, παρακινόντας όλο και περισσότερους να το δοκιμάσουν. Αυτό που σχεδόν κανείς δεν έλαβε υπόψιν του βέβαια, είναι ότι παραχώρησε σε μία εφαρμογή, άγνωστης αξιοπιστίας,  πρόσβαση στα  προσωπικά του δεδομένα .  Πλέον, το app μπορεί να χρησιμοποιήσει όπως αυτή θέλει και για όσο καιρό θέλει, τις φωτογραφίες όσων την εγκατέστησαν στις συσκευές τους, όπως άλλωστε επισημαίνεται και σε δημοσίευμα του  Forbes . Ίσως μετά το σκάνδαλο του  Cambridge Analytica  να περιμέναμε μία πιο « αμυντική »  στάση  απέναντι σε εφαρμογές και διαδικτυακούς ιστότοπους από τους χρήστες, ωστόσο, δεν έχει αλλάξει τίποτα και σήμερα η εφαρμογή «FaceApp» βρίσκεται ανάμεσα στις κορυφαίες τόσο του App Store όσο και του Play Store.   Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184757/faceapp-paradomenoi-stin-pagkosmia-mania-oi-xristes-ton-social-media
tech,www.cnn.gr,Γιατί είναι σημαντικό και για το περιβάλλον να επιλέγουμε αυθεντικά δοχεία μελάνης και γραφίτη,"17:15 Τετάρτη, 24 Ιουλίου 2019","Newsroom, CNN Greece","Δεν υπάρχει αμφιβολία πως τα τελευταία χρόνια πολλά πράγματα έχουν αλλάξει σε ό,τι αφορά στον τρόπο που εργαζόμαστε και κάνουμε τις αγορές μας. Δύο είναι, ωστόσο, τα πλέον σημαντικά: Το πρώτο σχετίζεται με το ότι οι τόσο οι εταιρείες που εμπιστευόμαστε όσο και εμείς οι ίδιοι, έχουμε υιοθετήσει μία περισσότερο  περιβαλλοντικά υπεύθυνη συμπεριφορά  και το δεύτερο, πως αναζητούμε την αποτελεσματικότητα και την ποιότητα σε κάθε μας επιλογή! Με βάση τα παραπάνω στοιχεία, λοιπόν, είναι ξεκάθαρο πως εν έτει 2019, έχει μεγάλη σημασία το να μπορούμε να γνωρίζουμε και κυρίως, να είμαστε σε θέση να διαχωρίζουμε βασικές έννοιες που αφορούν στην καθημερινότητά μας, όπως για παράδειγμα εκείνες της  ανακατασκευής και της ανακύκλωσης . Αυτός είναι ο λόγος που αναλώσιμα όπως τα δοχεία μελάνης και συγκεκριμένα, τα δοχεία μελάνης HP τα οποία χρησιμοποιούμε στους εκτυπωτές μας, έχουν περάσει πλέον σε πρώτο πλάνο. Επιλέγοντας, για παράδειγμα,  δοχεία σχεδιασμένα με φροντίδα προς το περιβάλλον , τα οποία μπορούν να ανακυκλωθούν εύκολα, δείχνουμε πως σεβόμαστε ουσιαστικά τον πλανήτη μας. Ο συγκεκριμένος διαχωρισμός είναι πραγματικά σημαντικός και σχετίζεται σε σημαντικό βαθμό με το εργασιακό μας περιβάλλον και τις συμπεριφορές που υιοθετούμε σε καθημερινό επίπεδο. Πού μπορούμε, λοιπόν, να απευθυνθούμε σήμερα για τον τεχνολογικό εξοπλισμό του γραφείου μας και την  αγορά αναλώσιμων IT υλικών ; Γιατί είναι σημαντικό να επιλέγουμε αυθεντικά δοχεία μελάνης και γραφίτη; Τι πρέπει να γνωρίζουμε για την HP μελάνη; Ποια είναι τα σημεία τα οποία αξίζει να προσέξουμε προτού προχωρήσουμε στις αγορές μας; Η λίστα που ακολουθεί, δίνει τις απαντήσεις στα παραπάνω ερωτήματα! Διαβάστε περισσότερα  εδώ Διαβάστε επίσης Γκουτέρες για την Ημέρα της Γης: Aς απαιτήσουμε μαζί ένα υγιές και ανθεκτικό μέλλον Τι πρέπει να περιμένουμε: Το μέλλον των ανανεώσιμων πηγών ενέργειας Viber: Αυτό το μήνυμα θα… αυτοκαταστραφεί",https://www.cnn.gr/tech/story/185370/giati-einai-simantiko-kai-gia-to-perivallon-na-epilegoyme-aythentika-doxeia-melanis-kai-grafiti
tech,www.cnn.gr,Πρεμιέρα για την εφαρμογή του «Έθνους» σε tablet και κινητά ,"14:51 Παρασκευή, 26 Ιουλίου 2019","Newsroom, CNN Greece","Διαθέσιμο προς λήψη είναι πλέον το application του «Εθνους» για smartphone και tablet. To  ethnos.gr , που αγγίζει τα 3.000.000 μοναδικούς χρήστες για τον μήνα Ιούλιο και παρουσιάζει ποσοστιαία αύξηση του ρυθμού ανάπτυξης κατά 130% από την αρχή του 2019, στοχεύει μέσω του  app  να είναι δίπλα στον χρήστη κάθε στιγμή, με ακόμα πιο φιλικό, άμεσο και εύκολο τρόπο, στο κινητό ή το tablet του. Το  application  που διατίθεται δωρεάν και μπορείτε να το κατεβάσετε στον σύνδεσμο  https://play.google.com/store/apps/details?id=gr.ethnos.app , είναι ιδιαίτερα ελαφρύ και συνδυάζει την ταχύτητα στην κάλυψη της ειδησεογραφίας, την αισθητική αρτιότητα στον σχεδιασμό του με την αξιοπιστία της εφημερίδας «ΕΘΝΟΣ» και της ισχυρής δημοσιογραφικής ομάδας που διαθέτει.    Ο χρήστης μπορεί να προηγηθεί στην κεντρική σελίδα της  εφαρμογής   όπου και ιεραρχούνται οι σημαντικότερες ειδήσεις της τρέχουσας επικαιρότητας, να δει σε ξεχωριστή ενότητα τις τελευταίες ειδήσεις, ενώ από την επιλογή «Μενού» μπορεί να επιλέξει την θεματική κατηγορία που θέλει να επισκεφτεί, αλλά και ξεχωριστά τους αρθρογράφους του «ΕΘΝΟΥΣ» Ιδιαίτερη βαρύτητα έχει δοθεί στην Ενότητα «Οδηγός» όπου και εμφανίζονται όλες οι σημαντικές χρηστικές πληροφορίες. Ειδικοί αναλυτές και δημοσιογράφοι του «Έθνους» απαντούν σε όλες τις ερωτήσεις των πολιτών και βρίσκουν λύσεις σε προβλήματα που αντιμετωπίζουν καθημερινά. Το  ethnos.gr  συνεχίζει να επενδύει στην τεχνολογία, την καινοτομία με στόχο την ψηφιακή ανάπτυξη του ιστορικού τίτλου και τις βέλτιστες ψηφιακές υπηρεσίες στον χρήστη. Την  εφαρμογή  ανέπτυξε η εταιρεία υπηρεσιών διαδικτύου Pixual και μπορείτε να την κατεβάσετε δωρεάν σε smartphone και tablet με λειτουργικό Android στον σύνδεσμο  https://play.google.com/store/apps/details?id=gr.ethnos.app Το App θα είναι σύντομα διαθέσιμο και στο App Store για να μπορούν να το κατεβάσουν και οι κάτοχοι iPhone και iPad (λειτουργικό iOS). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/185555/premiera-gia-tin-efarmogi-toy-ethnoys-se-tablet-kai-kinita
tech,www.cnn.gr,Το «μυστικό» του Instagram αποκαλύφθηκε: Τι κρύβει από τους χρήστες για να μην… αγχώνονται,"15:35 Πέμπτη, 18 Ιουλίου 2019","Newsroom, CNN Greece","Μία  νέα πρακτική  ξεκινάει το  Instagram   έχοντας ως στόχο να μειωθεί η  πίεση  και το  άγχος  που νιώθουν οι χρήστες για το αν η φωτογραφία που ανήρτησαν θα συγκεντρώσει αρκετά  like . Η νέα αυτή -δραστική θα έλεγε κανείς- μέθοδος, ξεκίνησε ήδη δοκιμαστικά σε Αυστραλία, Ιαπωνία και άλλες χώρες. Η πρακτική προβλέπει την « απόκρυψη » ουσιαστικά  του αριθμού των ατόμων που πάτησαν  « Μου αρέσει » στις φωτογραφίες όσων ακολουθούν. Ωστόσο, στις δικές τους δημοσιεύσεις θα μπορούν να βλέπουν κανονικά τον αριθμό των like. Στην κίνηση αυτή ο «κολοσσός» των social media προχώρησε μετά από  έντονες ανησυχίες  ότι οι πλατφόρμες κοινωνικής δικτύωσης μπορούν να ενισχύσουν το αίσθημα  χαμηλής αυτοεκτίμησης , κυρίως στους νέους. Η εταιρεία είχε εφαρμόσει παρόμοια τακτική και τον Μάιο στον Καναδά, ενώ τώρα θα δοκιμαστεί σε Αυστραλία, Νέα Ζηλανδία, Ιρλανδία, Ιταλία, Ιαπωνία και Βραζιλία, σύμφωνα με το  BBC . «Ελπίζουμε ότι αυτή η δοκιμασία θα μειώσει την πίεση του πόσα like θα λάβει ένα post, ώστε οι χρήστες να μπορούν να επικεντρωθούν στο να μοιράζονται πράγματα που αγαπούν», δήλωσε η επικεφαλής πολιτικής του Facebook Αυστραλίας και Νέας Ζηλανδίας.  We’re currently running a test that hides the total number of likes and video views for some people in the following countries: ✅ Australia ✅ Brazil ✅ Canada ✅ Ireland ✅ Italy ✅ Japan ✅ New Zealand  pic.twitter.com/2OdzpIUBka July 17, 2019 Ένας επιπλέον στόχος, σύμφωνα με την ίδια, είναι οι χρήστες  να μην αισθάνονται ότι κρίνονται  και να δουν «εάν αυτή η αλλαγή μπορεί να βοηθήσει τους ανθρώπους να επικεντρώνονται λιγότερο στα like και περισσότερο στο να πουν την ιστορία τους». Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/184790/to-mystiko-toy-instagram-apokalyfthike-ti-kryvei-apo-toys-xristes-gia-na-min-agxonontai
tech,www.cnn.gr,Τι γίνεται με το FaceApp; 6 ερωταπαντήσεις... ασφαλείας για την εφαρμογή που «σαρώνει»,"21:10 Πέμπτη, 18 Ιουλίου 2019","Newsroom, CNN Greece","Μπορεί να  «σαρώνει» σε όλο τον κόσμο  ως εφαρμογή που ήρθε για να προκαλέσει τις αισθήσεις μας τροποποιώντας το πρόσωπό μας έτσι ώστε να μοιάζει γηραιότερο (ή νεότερο) αλλά πόσο πραγματικά την ξέρουμε; Η τεράστια απήχηση που δείχνει να έχει το  FaceApp  καθιστά απαραίτητη τη διαλεύκανση ζητημάτων που άπτονται της χρήσης αλλά και της ασφάλειάς της για το κοινό. Και αυτό καθώς εκφράζονται  έντονοι προβληματισμοί  για τους όρους χρήσης της και για το τί αυτοί συνεπάγονται για τις ίδιες τις  φωτογραφίες και τα δεδομένα  των χρηστών. Δεν είναι λίγοι όσοι ισχυρίζονται ότι η εταιρία αποκτά πρόσβαση σε μια γιγαντιαία βάση δεδομένων αποτελούμενη από φωτογραφικό υλικό του κόσμου και το οποίο θα μπορούσε με ευκολία να διαχυθεί στο διαδίκτυο. Τι ακριβώς συμβαίνει τελικά; Το  BBC  απαντά σε καίρια ερωτήματα που οφείλει ο καθένας και η καθεμιά να έχει στο πίσω μέρος του μυαλού πριν κατεβάσει και χρησιμοποιήσει την εφαρμογή. Εδώ είναι το παράδοξο καθώς δεν πρόκειται αρχικά για μια καινούρια εφαρμογή. Είχε γίνει γνωστή πριν δυο χρόνια με τα « ethnicity filters » τα οποία «μεταμόρφωναν» τους χρήστες σε άτομα άλλης εθνικότητας ή φυλής. Προκλήθηκαν ωστόσο έντονες αντιδράσεις και το φίλτρο εγκαταλείφθηκε. Τα φίλτρα όμως δεν περιορίζονται σε αυτό, καθώς μπορεί να δώσει διάσταση ηλικιακή στο πρόσωπο ή να του βάλει γυαλιά οράσεως ή ηλίου. Φυσικά και να προσθέσει την απαραίτητη κόμη ή να βάλει ένα διάπλατο χαμόγελο στον ενδιαφερόμενο. Αυτά γίνονται μέσω τεχνητής νοημοσύνης, με έναν  αλγόριθμο  να παίρνει την εικόνα του προσώπου και να την τροποποιεί με βάση άλλες εικόνες. Όπως σημειώνει το BBC, πολλοί ήταν εκείνοι που εξέφρασαν προβληματισμό όταν ο  developer Τζόσουα Νόζι  έγραψε στο Twitter πως το FaceApp ανεβάζει φωτογραφίες από τα smartphones χρηστών χωρίς να ζητά άδεια. Ο ισχυρισμός διαψεύστηκε από έναν Γάλλο ερευνητή κυβερνοασφαλείας γνωστό ως «Έλιοτ Άντερσον», ο οποίος μετά από σχετική έρευνα διαπίστωσε πως δεν λαμβάνει χώρα τέτοιου είδους  μαζικό upload . Η εφαρμογή ανεβάζει μόνο τις φωτογραφίες που υποβάλλονται από τους χρήστες κάτι που επιβεβαίωσε στο BBC και η ίδια εταιρεία. Κάποιοι θεωρούν πως το FaceApp μπορεί να χρησιμοποιεί δεδομένα που συλλέγονται από τις φωτογραφίες χρηστών ούτως ώστε να «εκπαιδεύονται» οι αλγόριθμοι που είναι «επιφορτισμένοι» με την αναγνώριση προσώπου- κάτι που μπορεί να γίνεται και μετά τη  διαγραφή των φωτογραφιών , αρκεί να έχουν κρατηθεί οι διαστάσεις τους. Ο CEO της εταιρείας ωστόσο το αρνείται κατηγορηματικά ξεκαθαρίζοντας ότι η χρήση των φωτογραφιών γίνεται μόνο για τη  διαδικασία της τροποποίησής τους . Αυτό είναι το πιο καίριο ερώτημα και αυτό που προκαλεί τις περισσότερες απορίες. Γιατί δηλαδη να μην μπορεί η εφαρμογή να κάνει απλά την επεξεργασία επί τόπου της φωτογραφίας στα smartphones. Ο server όπου αποθηκεύονται οι φωτογραφίες είναι στις ΗΠΑ, ενώ η ίδια η εταιρεία εδρεύει στην  Αγία Πετρούπολη της Ρωσίας . Η ερευνήτρια κυβερνοασφαλείας  Τζέιν Μάντσουν Γουόνγκ  έγραψε στο Twitter πως αυτό ίσως απλά να αποσκοπεί στο να αποκτήσει η εφαρμογή  πλεονέκτημα έναντι των ανταγωνιστών , καθώς με αυτό τον τρόπο είναι πιο δύσκολο για άλλους που φτιάχνουν παρόμοιες εφαρμογές να δουν πώς λειτουργούν οι αλγόριθμοι. Από τη μεριά της, η δικηγόρος Ελίζαμπεθ Ποτς Γουάινσταϊν σημείωσε πως οι όροι χρήσης της εφαρμογής υποδεικνύουν πως οι φωτογραφίες των χρηστών μπορούν να χρησιμοποιηθούν για εμπορικούς σκοπούς (όπως τις διαφημίσεις της ίδιας της εφαρμογής)- αν και ο  Λανς Ουλάνοφ, αρχισυντάκτης του Lifewire , υπέδειξε πως κάτι παρόμοιο υπάρχει και στο Twitter. Για πολλούς αυτό είναι τελικά το βασικό ζήτημα. Κάποιοι δείχνουν σημεία στους όρους χρήσης που αφήνουν να εννοηθεί ότι κάποια δεδομένα χρηστών ίσως να παρακολουθούνται για σκοπούς στοχευμένης διαφήμισης. Επίσης, η εφαρμογή περνά επίσης το  Google Admob , που προωθεί διαφημίσεις της Google σε χρήστες. Όσοι όμως ασκούν κριτική στην εφαρμογή σημειώνουν πως αυτά δεν γίνονται με εμφανή τρόπο, οπότε δεν δίνεται πραγματική δυνατότητα επιλογής και ελέγχου στους χρήστες. Ο διευθύνων σύμβουλος της εταιρίας σημειώνει πως οι όροι χρήσης είναι τυπικοί και πως η εταιρεία  δεν μοιράζεται δεδομένα για σκοπούς στοχευμένης διαφήμισης . Αντί για αυτό αποκομίζει έσοδα μέσω συνδρομών για επιπλέον (premium) λειτουργίες επί πληρωμή. Όπως αναγράφεται στο άρθρο του BBC, ο Γκοντσάροφ κοινοποίησε δημόσια μια ανακοίνωση όπου σημειώνεται πως το  FaceApp  ανεβάζει μόνο φωτογραφίες που έχουν επιλεγεί από τους χρήστες για επεξεργασία. « Ποτέ δεν μεταφέρουμε άλλες εικόνες . Ενδέχεται να αποθηκεύσουμε μια φωτογραφία στο cloud. Ο κύριος λόγος για αυτό είναι οι επιδόσεις και το traffic: θέλουμε να είμαστε σίγουροι πως ο χρήστης δεν ανεβάζει επανειλημμένα την ίδια φωτογραφία κάθε φορά που θέλει να ενεργοποιήσει κάποιο χαρακτηριστικό επεξεργασίας. Οι περισσότερες εικόνες διαγράφονται από τους servers μας  μέσα σε 48 ώρες από το ανέβασμά τους », σημειώνει. Σύμφωνα με την ανακοίνωση, αν και το FaceApp δέχεται αιτήματα χρηστών για τη διαγραφή των φωτογραφιών τους, το support team έχει «υπερβολικό φόρτο εργασίας». Παράλληλα, η σύσταση της εταιρίας προς τους χρήστες είναι να προωθούν τέτοια αιτήματα βάζοντας την ένδειξη "" Ιδιωτικό ζήτημα "" στη γραμμή του θέματος στο e-mail που στέλνουν. Επίσης διευκρινίζεται πως τα δεδομένα των χρηστών δεν μεταφέρονται στη Ρωσία. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184827/ti-ginetai-me-to-faceapp-6-erotapantiseis-asfaleias-gia-tin-efarmogi-poy-saronei
tech,www.cnn.gr,Ιαπωνία: Ξενοδοχεία με υπαλλήλους... ρομπότ,"14:40 Τρίτη, 23 Ιουλίου 2019","Newsroom, CNN Greece","Ακούγεται απίθανο μα είναι πέρα για πέρα αληθινό και... γιαπωνέζικο. Ξενοδοχεία στην Ιαπωνία λειτουργούν σχεδόν αποκλειστικά με τη βοήθεια  ρομπότ ! Με την άφιξη του πελάτη στο ξενοδοχείο, ακολουθεί υποδοχή από ρομπότ ενώ η  διαδικασία του check - in  γίνεται προφανώς με χειροκίνητη υποβολή στοιχείων με παράλληλο σκανάρισμα του προσώπου. Από αυτό ακριβώς το σκανάρισμα προκύπτει και η δυνατότητα να  μπει κάποιος στο δωμάτιό του ! Διαβάστε επίσης Κορωνοϊός: Ο ΠΟΥ ανησυχεί για την Ιαπωνία - Προειδοποιεί για την ευρύτερη άρση των μέτρων Ισχυρός σεισμός στην Ιαπωνία Viber: Αυτό το μήνυμα θα… αυτοκαταστραφεί",https://www.cnn.gr/tech/story/185243/iaponia-xenodoxeia-me-ypalliloys-rompot
tech,www.cnn.gr,«Μπλόκο» του Facebook σε χιλιάδες χρήστες: Γιατί «έριξε» ξαφνικά σελίδες και προφίλ,"11:36 Πέμπτη, 25 Ιουλίου 2019","Newsroom, CNN Greece","Το  Facebook  ανακοίνωσε ότι  κατήργησε λογαριασμούς  στη Ρωσία, την Ουκρανία, την Ταϊλάνδη και την Ονδούρα σε μια από τις πιο πρόσφατες κινήσεις που κάνει για την αντιμετώπιση μιας « συντονισμένης μη γνήσιας συμπεριφοράς ». Το Facebook διευκρίνισε ότι έκλεισε τις  σελίδες , τις  ομάδες  και τους  λογαριασμούς  αυτούς βάσει της συμπεριφοράς τους κι όχι του περιεχομένου που είχαν αναρτήσει. Η εταιρεία Facebook Inc. έχει λάβει μέτρα για την καταστολή τέτοιων λογαριασμών παγκοσμίως μετά τις σφοδρές επικρίσεις που δέχθηκε ότι δεν ανέπτυξε εργαλεία αρκετά γρήγορα για την καταπολέμηση του  εξτρεμιστικού περιεχομένου  και των  προπαγανδιστικών  επιχειρήσεων  μέσω του ιστότοπού της. «Σε καθεμία από αυτές τις περιπτώσεις, αυτοί που  κρύβονταν πίσω από τη δραστηριότητα αυτή  ήταν συντονισμένοι μεταξύ τους και χρησιμοποιούσαν πλαστούς λογαριασμούς για να παρουσιάσουν μια παραπλανητική εικόνα για τους εαυτούς τους», σημειώνει ο  Ναθάνιελ Γκλέιτσερ , επικεφαλής πολιτικής κυβερνοασφάλειας της εταιρείας, σε ηλεκτρονικό μήνυμα που απέστειλε στο Reuters. «Δεν θέλουμε να χρησιμοποιούνται οι υπηρεσίες μας για να χειραγωγούνται άνθρωποι», υπογραμμίζει.  Στις τέσσερις αυτές χώρες το Facebook έκλεισε συνολικά  294 λογαριασμούς  και  1.509 σελίδες , σύμφωνα με το ίδιο. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/185442/mploko-toy-facebook-se-xiliades-xristes-giati-erixe-xafnika-selides-kai-profil
tech,www.cnn.gr,Βρετανία: 15χρονος κέρδισε 1 εκατ. δολάρια παίζοντας Fortnite,"08:30 Δευτέρα, 29 Ιουλίου 2019","Newsroom, CNN Greece","Ένα  βραβείο ύψους 2,25  εκατομμυρίων θα μοιραστεί ένας  15χρονος  από το Έσεξ της  Βρετανίας  με τον συμπαίκτη του, αφού τερμάτισαν δεύτεροι στο πρώτο  Παγκόσμιο Κύπελλο  Fortnite . Ο  Jaden Ashman  που παίζει με το ψευδώνυμο «Wolfiez», θα μοιραστεί το σημαντικό ποσό που κέρδισαν στον διαγωνισμό που πραγματοποιήθηκε στη Νέα Υόρκη, με τον David ' Rojo ' Jong από την Ολλανδία. Την πρώτη θέση κατέκτησαν ο Νορβηγός Emil Bergquist Pedersen και ο Αυστριακός David W, οι οποίοι φέρουν τα ψευδώνυμα «Nyhrox» και «Aqua» αντίστοιχα. Οι δύο νικητές συγκέντρωσαν 51 πόντους, ενώ οι δεύτεροι 47.  Congratulations to  @nyhrox  and  @aquaa , your 2019  #FortniteWorldCup  Duos Finals Champions!  pic.twitter.com/XFcmuZ4sHO July 27, 2019 Δεν είναι ακόμη γνωστό, σύμφωνα με το δημοσίευμα του  Sky News , πού θα ξοδέψει τα χρήματά του ο 15χρονος, αλλά ίσως ένα… γεύμα στο αγαπημένο του εστιατόριο να ΄ναι το πρώτο πράγμα που θα κάνει: «Το αεροδρόμιο Χίθροου είναι για τα σκουπίδια, δεν έχει υποκατάστημα της αλυσίδας εστίασης Wagamama» είχε γράψει στο Twitter ο Jaden όταν πήγαινε προς το τουρνουά του Fortnite.  Heathrow is trash no wagamama July 23, 2019 Παραπάνω από 250 εκατομμύρια άνθρωποι έχουν παίξει το παιχνίδι από τότε που έκανε το ντεμπούτο του πριν από δύο χρόνια, επιφέροντας στους δημιουργούς του έσοδα ύψους  2,4 δισ. δολαρίων  μόνο το 2018! Ο νικητής του solo τουρνουά, Kyle Giersdorf, έφυγε με…  τρία εκατομμύρια δολάρια  και «στέφθηκε» ο πρώτος Παγκόσμιος Πρωταθλητής Fortnite. Με το συνολικό ποσό να  ξεπερνά τα 30 εκατομμύρια δολάρια , αυτότο χρηματικό έπαθλο είναι το μεγαλύτερο που έχει δοθεί ποτέ σε διαγωνισμό ηλεκτρονικού παιχνιδιού - τουλάχιστον μέχρι το ετήσιο τουρνουά Dota 2 τον ερχόμενο Αύγουστο… Διαβάστε επίσης Κορωνοϊός: Η οικογένεια του Στίβεν Χόκινγκ δώρισε τον αναπνευστήρα του σε βρετανικό νοσοκομείο Προσφυγικό: Στρατηγικό σχέδιο συνεργασίας μεταξύ Ελλάδας - Βρετανίας Κορωνοϊός - Βρετανία: Μείωση στον ημερήσιο απολογισμό των νεκρών ",https://www.cnn.gr/tech/story/185768/vretania-15xronos-kerdise-1-ekat-dolaria-paizontas-fortnite
tech,www.cnn.gr,ΕΕ: Το «Like» του Facebook πίσω από την συλλογή προσωπικών δεδομένων στις εταιρείες,"18:30 Δευτέρα, 29 Ιουλίου 2019","Newsroom, CNN Greece","Οι εταιρίες που έχουν ενσωματωμένες στις ιστοσελίδες τους την επιλογή "" Like "" του Facebook  επιτρέποντας να διαβιβάζονται τα προσωπικά δεδομένα των χρηστών στο αμερικανικό μέσο κοινωνικής δικτύωσης μπορεί να θεωρηθούν υπεύθυνες για τη  συγκέντρωση των στοιχείων αυτών, σύμφωνα με το Δικαστήριο της Ευρωπαϊκής Ένωσης. Αυτού του είδους οι πρόσθετες επιλογές (plugin) σε ιστοσελίδες είναι  συνηθισμένο χαρακτηριστικό  για το  διαδικτυακό εμπόριο  καθώς οι εταιρίες θέλουν να προωθήσουν τα προϊόντα τους σε δημοφιλή μέσα κοινωνικής δικτύωσης, αλλά οι επικριτές τους φοβούνται ότι η μεταβίβαση των δεδομένων μπορεί να παραβιάζει τους νόμους περί προσωπικών δεδομένων. Η απόφαση του Δικαστηρίου της ΕΕ ελήφθη αφού γερμανική καταναλωτική οργάνωση κινήθηκε νομικά κατά της γερμανικής εταιρίας  διαδικτυακού εμπορίου Fashion ID  για την παραβίαση των κανόνων περί προστασίας των προσωπικών δεδομένων μέσω της χρήσης της συγκεκριμένης επιλογής στην ιστοσελίδα της. Στη συνέχεια γερμανικό δικαστήριο ζήτησε τη συνδρομή του Δικαστηρίου της ΕΕ, οι δικαστές του οποίου έκριναν ότι οι ιστοσελίδες και το Facebook  επωμίζονται από κοινού την ευθύνη.  «Ο διαχειριστής μιας ιστοσελίδας στην οποία έχει ενσωματωθεί η επιλογή 'Like' του Facebook μπορεί να είναι υπεύθυνος από κοινού με τη Facebook για τη συλλογή και διαβίβαση στην εταιρεία  δεδομένων προσωπικού χαρακτήρα των επισκεπτών της ιστοσελίδας του », ανέφεραν οι δικαστές. Η γερμανική εταιρία διαδικτυακών πωλήσεων επωφελήθηκε από ένα εμπορικό πλεονέκτημα καθώς η επιλογή 'Like' έκανε τα προϊόντα της πιο εμφανή στο Facebook, ανέφερε το δικαστήριο, επισημαίνοντας, ωστόσο, ότι η εταιρία δεν είναι υπεύθυνη για το  πώς το Facebook στη συνέχεια επεξεργάζεται τα δεδομένα αυτά.  «Εξετάζουμε προσεκτικά την απόφαση του δικαστηρίου και θα εργαστούμε στενά με τους εταίρους μας για να διασφαλίσουμε ότι μπορούν να συνεχίσουν να επωφελούνται από τα plugins στα μέσα κοινωνικής δικτύωσης και άλλα εργαλεία για επιχειρήσεις σε πλήρη συμμόρφωση με τη νομοθεσία», ανέφερε σε ανακοίνωση ο νομικός σύμβουλος του Facebook Τζακ Γκίλμπερτ. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/185836/ee-to-like-toy-facebook-piso-apo-tin-syllogi-prosopikon-dedomenon-stis-etaireies
tech,www.cnn.gr,Συναγερμός στη NASA για τεράστιο αστεροειδή που θα περάσει από τη Γη,"12:27 Παρασκευή, 02 Αυγούστου 2019","Newsroom, CNN Greece","Ένας  τεράστιος  αστεροειδής  -μεγαλύτερος σε μέγεθος από τον ουρανοξύστη Empire State- θα περάσει από τη Γη την επόμενη εβδομάδα. Πιο συγκεκριμένα, ο  αστεροειδής 2006 QQ23  θα περάσει από τη Γη στις 10 Αυγούστου και έχοντας  διάμετρο που υπολογίζεται περίπου στα 570 μέτρα,  γίνεται εύκολα κατανοητό γιατί υπάρχει ανησυχία. Εάν ένας αστεροειδής τέτοιου μεγέθους χτυπήσει τη Γη, θα μπορούσε να καταστρέψει μια τεράστια περιοχή. Οι επιστήμονες της NASA Lindley Johnson και Kelly Fast, πάντως, είναι  καθησυχαστικοί , επισημαίνοντας ότι  δεν υπάρχει κανένας λόγος ανησυχίας . Και οι δύο εργάζονται στο τμήμα εντοπισμού αντικειμένων που βρίσκονται κοντά στη Γη, όπως είναι οι αστεροειδείς και οι κομήτες που μπαίνουν σε τροχιά γύρω από το ηλιακό μας σύστημα μαζί με τους άλλους πλανήτες. Ο εντοπισμός τέτοιων αντικειμένων είναι κυρίως ένας μηχανισμός άμυνας, προκειμένου να διασφαλιστεί ότι κανένα από αυτά δεν βρίσκεται κοντά στο να χτυπήσει τη Γη. Όσον αφορά τον συγκεκριμένο αστεροειδή, ο Johnson σημειώνει ότι  είναι μεσαίου μεγέθους,  βρίσκεται 5 εκατομμύρια μίλια μακριά και είναι ακίνδυνος. Αστεροειδείς τέτοιου μεγέθους περνάνε δίπλα από τη Γη  τουλάχιστον έξι φορές τον χρόνο . Ο αστεροειδής 2006 QQ23 είναι λιγότερο από ένα μίλι μακρύς. Ο μεγαλύτερος γνωστός αστεροειδής που βρίσκεται σε τροχιά γύρω από τον ήλιο είναι περίπου 21 μίλια μακρύς, αν και οι αστεροειδείς αυτού του μεγέθους είναι σπάνιοι.  Το πρόγραμμα Εντοπισμού Αντικειμένων κοντά στη Γη της NASA, έχει καταγράψει  περίπου 900 αστεροειδείς γύρω από τη Γη , διαμέτρου άνω του ενός χιλιομέτρου. Καθώς οι αστεροειδείς μειώνονται σε μέγεθος, γίνονται όλο και πιο συχνοί, αλλά η ατμόσφαιρά μας καίει συνήθως τους μικρότερους. Αυτό, ωστόσο, δεν σημαίνει ότι δεν μπορούν να προκαλέσουν ζημιά. Το 2013 ένας μετεωρίτης εξερράγη στην ατμόσφαιρα της Γης πάνω από τη Ρωσία. Παρότι δεν υπήρξε αντίκτυπος, από την έκρηξη  τραυματίστηκαν περισσότεροι από 1.000 άνθρωποι. Ωστόσο, κάτι τέτοιο συμβαίνει σπάνια, περίπου μια φορά κάθε δύο με τρεις δεκαετίες, λέει ο Johnson. Και η NASA διαθέτει την τεχνολογία για να εντοπίσει αυτούς τους αστεροειδείς και να υπολογίσει πότε θα περάσουν δίπλα από τη Γη. Για παράδειγμα, υπολόγισαν ότι ο Αστεροειδής 2006 QQ23 ξεκίνησε την πορεία του το 1901. Σε περίπτωση, ωστόσο, που ένας αστεροειδής ο οποίος πλησίαζε τη Γη και αποτελούσε απειλή και η NASA είχε αρκετή προειδοποίηση και ικανότητα, θα ξεκινούσε μια διαστημική  εκστρατεία για να εκτρέψει αλλού την πορεία του. Σύμφωνα με την Fast, η ομάδα δεν έχει βρει μέχρι στιγμής οτιδήποτε που να υπάρχει η δυνατότητα να χτυπήσει τη Γη. Σημειώνει, ωστόσο, ότι μπορεί να υπάρχουν άλλοι αστεροειδείς στο ηλιακό σύστημα, τους οποίους η ομάδα δεν έχει εντοπίσει και καταγράψει ακόμα. «Είναι αυτοί τους οποίος δεν γνωρίζουμε, για τους οποίος ανησυχούμε» , αναφέρει χαρακτηριστικά. An asteroid bigger than the Empire State Building is passing by Earth next week. Here's why you shouldn't be worried ,By Leah Asmelash and David G Allan , CNN Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/186267/synagermos-sti-nasa-gia-terastio-asteroeidi-poy-tha-perasei-apo-ti-gi
tech,www.cnn.gr,Το διαστημικό τηλεσκόπιο TESS ανακάλυψε τρεις νέους κοντινούς εξωπλανήτες,"20:14 Δευτέρα, 29 Ιουλίου 2019","Newsroom, CNN Greece","Το τηλεσκόπιο  TESS  (Transiting Exoplanet Survey Satellite), της Αμερικανικής Διαστημικής Υπηρεσίας ( NASA ), ανακάλυψε  τρεις νέους  εξωπλανήτες ,  οι οποίοι είναι ανάμεσα στους μικρότερους που έχουν βρεθεί μέχρι σήμερα σχετικά κοντά. Οι πλανήτες  περιφέρονται γύρω από ένα άστρο σε απόσταση «μόνο» 73 ετών φωτός από τη Γη.  Ένας από αυτούς φαίνεται να είναι μια μικρή βραχώδης υπερ-Γη και οι άλλοι δύο είναι αέριοι και έχουν περίπου το μισό μέγεθος του Ποσειδώνα. Ο πιο μακρινός από το άστρο του εξωπλανήτης εκτιμάται ότι διαθέτει μια ατμόσφαιρα που θα μπορούσε η ίδια να υποστηρίξει δυνητικά κάποιες μορφές ζωής, αλλά πιθανότατα είναι πολύ πυκνή, λειτουργώντας ως  παγίδα θερμότητας  και καθιστώντας την επιφάνεια του πλανήτη υπερβολικά ζεστή για την ύπαρξη νερού ή επιφανειακής ζωής. Οι τρεις κόσμοι στο πλανητικό σύστημα με την ονομασία ΤΟΙ-270 έχουν σχετικά παρόμοιο μέγεθος, κάτι διαφορετικό από το δικό μας ηλιακό σύστημα των άκρων, όπου συνυπάρχουν ο μικροσκοπικός Ερμής και οι γίγαντες Δίας και Κρόνος, ενώ δεν υπάρχουν καθόλου πλανήτες με ενδιάμεσο μέγεθος (ανάμεσα σε αυτό της Γης και εκείνο του Ποσειδώνα), κάτι που συμβαίνει με δύο πλανήτες του ΤΟΙ-270. Το άστρο ΤΟΙ-270, που φαίνεται στον ουρανό του νοτίου ημισφαιρίου της Γης, είναι ένας «ηλικιωμένος» μικρός νάνος τύπου Μ, ήσυχος, αρκετά φωτεινός και σχετικά ψυχρός (περίπου με τη μισή θερμότητα του Ήλιου), κάτι που  θα διευκολύνει τη μελέτη του πλανητικού συστήματος του  με τα μελλοντικά μεγαλύτερα τηλεσκόπια όπως το υπό κατασκευή James Webb της NASA. Οι τρεις πλανήτες ΤΟΙ b, c και d χρειάζονται αντίστοιχα περίπου τρεις, πέντε και 11 μέρες για μια πλήρη περιφορά γύρω από το άστρο τους (αυτές είναι και οι αντίστοιχες διάρκειες του έτους τους), σύμφωνα με τους επιστήμονες, με επικεφαλής τον Μαξιμίλιαν Γκίντερ του Ινστιτούτου Αστροφυσικής και Διαστημικής Έρευνας του Πανεπιστημίου ΜΙΤ, οι οποίοι έκαναν τη σχετική δημοσίευση στο περιοδικό αστρονομίας «Nature Astronomy». Μέχρι σήμερα το τηλεσκόπιο TESS, το οποίο έχει συμπληρώσει περίπου ένα έτος λειτουργίας, έχει ανακαλύψει 21 εξωπλανήτες στον ουρανό του νοτίου ημισφαιρίου και πλέον στρέφει την προσοχή του στον ουρανό του βορείου ημισφαιρίου. Έχει ακόμη εντοπίσει  πάνω από 850 υποψήφιους (προς το παρόν μη επιβεβαιωμένους) εξωπλανήτες,  ενώ έχει συλλέξει στοιχεία και για άλλα φαινόμενα, όπως μαύρες τρύπες, κομήτες και υπερκαινοφανείς αστέρες (σούπερ-νόβα). Το TESS χρησιμοποιεί τέσσερις μεγάλες κάμερες και επικεντρώνεται σε άστρα με απόσταση έως 300 ετών φωτός από το ηλιακό σύστημα μας. Οι εξωπλανήτες που έχει ήδη βρει, κυμαίνονται από έναν με μέγεθος μικρότερο της Γης (το 80%) μέχρι πλανήτες μεγαλύτερους από το Δία και τον Κρόνο. Όπως και ο προκάτοχος του, το διαστημικό τηλεσκόπιο «Κέπλερ», το TESS βρίσκει πολλούς ενδιάμεσους πλανήτες, που είναι μικρότεροι από τον Ποσειδώνα, αλλά μεγαλύτεροι από τη Γη. Τέτοιοι πλανήτες θεωρούνται ο χαμένος «κρίκος» στο δικό μας ηλιακό σύστημα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/185858/to-diastimiko-tileskopio-tess-anakalypse-treis-neoys-kontinoys-exoplanites
tech,www.cnn.gr,Προβλήματα σε Facebook και Instagram ,"17:44 Κυριακή, 04 Αυγούστου 2019","Newsroom, CNN Greece","Προβλήματα παρουσιάζονται στα κοινωνικά δίκτυα Facebook και Instagram σε πολλές χώρες μεταξύ των οποίων και στην Ελλάδα. Ειδικότερα, πολλοί χρήστες  δεν μπορούν να συνδεθούν στον λογαριασμό τους ή να κάνουν αναρτήσεις , ενώ στο Instagram δεν ανανεώνεται τοfeed. Η λειτουργία των δύο κοινωνικών δικτύων αναμένεται να αποκατασταθεί σύντομα, όπως ενημερώνει το Facebook. Σημειώνεται πως τα προβλήματα  δεν έχουν εμφανιστεί σε όλους τους χρήστες  στην Ελλάδα. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/186481/provlimata-se-facebook-kai-instagram
tech,www.cnn.gr,Έρευνα - Ελλάδα: 8 στα 10 παιδιά ηλικίας 5-12 ετών μπαίνουν στο Διαδίκτυο,"16:36 Τρίτη, 30 Ιουλίου 2019",,"Μία νέα γενιά « ψηφιακών ιθαγενών » όπου το Διαδίκτυο και ιδίως τα  social media  αποτελούν βασικό κομμάτι της καθημερινότητας τους έχει πλέον δημιουργηθεί και στην Ελλάδα. Αυτό προκύπτει από τα τελευταία στοιχεία της έρευνας  Focus On Tech Life  που δημοσιοποίησε η Focus Bari, σύμφωνα με τα οποία σχεδόν το 80% των παιδιών ηλικίας 5-12 ετών χρησιμοποιεί το Διαδίκτυο, ενώ στις μεγαλύτερες ηλικίες η σύνδεση στο Internet φθάνει σε καθημερινή βάση τις 5 ώρες! Σύμφωνα με τα στοιχεία της έρευνας της  Focus Bari , τα οποία αφορούν το χρονικό διάστημα Μάρτιος – Ιούνιος 2019, σχεδόν το σύνολο (92%) των παιδιών ηλικίας 10-12 ετών χρησιμοποιεί το Διαδίκτυο, ενώ εξαιρετικά υψηλά είναι και τα ποσοστά στις μικρότερες ηλικίες: 81% στην κατηγορία 7-9 ετών και 62% σε εκείνη των 5-6 ετών. Αξιοσημείωτο είναι ακόμη ότι το 34% των παιδιών ηλικίας 10-12 ετών έχει κινητό τηλέφωνο, ενώ το 47% των παιδιών στην ίδια ηλικία χρησιμοποιεί smartphone για να έχει πρόσβαση στο Διαδίκτυο. Η  δημοτικότητα του Διαδικτύου  στις νέες γενιές αποδεικνύεται και από το χρόνο χρήσης στις κατηγορίες άνω των 13 ετών. Είναι χαρακτηριστικό ότι στην κατηγορία 13-34 ετών ο μέσος όρος χρήσης του Διαδικτύου σε ημερήσια βάση φθάνει στις 4 ώρες (έναντι 3,5 ώρες που είναι για το σύνολο των Ελλήνων χρηστών που αντιπροσωπεύουν πλέον το 88% του πληθυσμού) και φθάνει ακόμη και στις 5 ώρες στις ηλικίες 18-24 ετών. Οι νέοι ασχολούνται ιδιαίτερα με τα μέσα κοινωνικής δικτύωσης, στα οποία συνδέεται καθημερινώς το 85% στις ηλικίες 13-17 ετών, το 92% στην ομάδα 18-24 ετών και το 81% σε εκείνη των 25-34 ετών. Σε συνολικό επίπεδο, το 59% των Ελλήνων επισκέπτεται καθημερινά τα  social media  με το 52% να αφιερώνει έως μία ώρα ημερησίως και το 26% πάνω από μία ώρα. Για τις  νεαρότερες ηλικίες , το Διαδίκτυο είναι και  εργαλείο αγορών . Το 72% των Ελλήνων στις ηλικίες 25-44 ετών δηλώνει ότι έχει κάνει τουλάχιστον μία online αγορά το τελευταίο εξάμηνο, όταν το ποσοστό σε συνολικό επίπεδο είναι στο 58%, ενώ στις ηλικίες άνω των 65 ετών πέφτει στο 35%. Αν και το τελευταίο ποσοστό δεν φαντάζει και τόσο χαμηλό σε σχέση με το παρελθόν. Το 82% των Ελλήνων ηλικίας 13-74 ετών έχει  smartphone  και το 77% δηλώνει ότι το χρησιμοποιεί για να έχει πρόσβαση στο Διαδίκτυο, ενώ ένας στους δύο (46%) δηλώνει ότι συνδέεται στο Internet από το κινητό τηλέφωνο του έως 1 ώρα κάθε ημέρα. Το 83% των ελληνικών νοικοκυριών έχει πρόσβαση στο Διαδίκτυο, ενώ αρκετά δημοφιλής είναι πλέον και η  συνδρομητική τηλεόραση  καθώς, σύμφωνα με τη Focus Bari, 1,542 εκατ. Νοικοκυριά δηλώνουν ότι έχουν συνδρομή σε κάποια τηλεοπτική πλατφόρμα. Διαβάστε επίσης Ζαριφόπουλος στο CNN Greece: To gov.gr θα εμπλουτίζεται διαρκώς με νέες υπηρεσίες  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/185946/ereyna-ellada-8-sta-10-paidia-ilikias-5-12-eton-mpainoyn-sto-diadiktyo
tech,www.cnn.gr,Sports analytics: Ο τρόπος που εντοπίζονται τα ανερχόμενα αστέρια του ποδοσφαίρου,"12:15 Πέμπτη, 01 Αυγούστου 2019","Newsroom, CNN Greece","Το ποδόσφαιρο είναι το πιο δημοφιλές άθλημα στον κόσμο και οι  ποδοσφαιρικοί σύλλογοι  βρίσκονται σε έναν διαρκή αγώνα για να φτιάξουν την καλύτερη δυνατή εντεκάδα. Με τον  μεγάλο ανταγωνισμό  και τα τεράστια κόστη μεταγραφών δεν είναι όμως πάντα εύκολο να διαλέξεις το σωστό παίκτη. Επιπλέον, η προσθήκη ενός καλού παίκτη δεν αρκεί για τη συνολική επιτυχία της ομάδας, καθώς οι επιδόσεις και οι ικανότητες του καθένα ξεχωριστά πρέπει πρώτα να αναλυθούν προσεκτικά και ύστερα να γίνει η επιλογή της καλύτερης δυνατής σύνθεσης. Πρόκειται για μια χρονοβόρα και δαπανηρή διαδικασία, όμως χάρη σε εταιρείες τεχνολογίας όπως η  SAS , που προσφέρει αναλυτικές λύσεις βασισμένες στη  τεχνητή νοημοσύνη , οι ομάδες μπορούν πλέον να διαχειριστούν ευκολότερα και αποδοτικότερα αυτή τη διαδικασία, αναπτύσσοντας τις βέλτιστες τακτικές και αναλύοντας όλα τα πιθανά ρίσκα. Ειδικότερα, η ολλανδική εταιρεία  SciSports , η οποία ειδικεύεται στα sports analytics, ανακοίνωσε τον περασμένο μήνα, κατά τη διάρκεια διεθνούς συνέντευξης τύπου, τους τρεις πιο ταλαντούχους ποδοσφαιριστές που θα τραβήξουν τα βλέμματα πάνω τους φέτος. Πρώτος έρχεται ο  Svetozar Markovic , η πρόσφατη μεταγραφή του Ολυμπιακού από την Παρτιζάν, ενώ ακολουθεί ο  Dani Olmo (φωτό) της Ντιναμό Ζάγκρεμπ και ο  Adam Hlozek  της Σπάρτα Πράγας. Η εταιρεία, αξιοποίησε τις λύσεις της  SAS  και ανέπτυξε το  SciSkill Index , ένα σύστημα real-time tracking που συνεισφέρει σημαντικά στη σωστότερη επιλογή παικτών και στη δημιουργία των ισχυρότερων συλλόγων στα κορυφαία πρωταθλήματα παγκοσμίως. Το εργαλείο αυτό αξιολογεί κάθε επαγγελματία ποδοσφαιριστή στον κόσμο με έναν  μοναδικό universal δείκτη , αναλύοντας περισσότερους από 2,000 αγώνες σε 244 πρωταθλήματα κάθε εβδομάδα, ενώ παράλληλα αξιοποιεί machine learning αλγόριθμους ώστε να υπολογίσει την ποιότητα, τις ικανότητες και την αξία περισσότερων από 90,000 ποδοσφαιριστών. Αυτό βοηθά τους συλλόγους στην εξεύρεση ταλέντων και παικτών που ταιριάζουν σε το δικό τους συγκεκριμένο προφίλ, αλλά και να αναλύσουν τους αντιπάλους τους. «Οι επιτυχημένοι σύλλογοι αξιοποιούν ήδη τα  προηγμένα analytics  για να ανακαλύψουν ανερχόμενα αστέρια. Στόχος μας είναι να παρέχουμε real-time data analytics σε δισεκατομμύρια φίλους του ποδοσφαίρου σε όλο το κόσμο», δήλωσε ο Giels Brouwer, Ιδρυτής και Innovation President της SciSports. Και συνέχισε λέγοντας ότι «στην εποχή των 8-ψήφιων συμβολαίων, η διαδικασία της επιλογής παικτών έχει αποκτήσει μεγαλύτερη βαρύτητα για τις ομάδες. Ορισμένες καλές μεταγραφές δεν αρκούν πια για να έχεις την καλύτερη ομάδα. Δεκαετίες τώρα, σκάουτερς και προπονητές χρησιμοποιούν την παρακολούθηση, “πρωτόγονα” data και τη διαίσθηση τους για την επιλογή των παικτών. Πλέον όμως, οι κορυφαίοι ποδοσφαιρικοί σύλλογοι αξιοποιούν και τα  advanced analytics  για να ξεχωρίσουν τα ανερχόμενα αστέρια από τους υπόλοιπους παίκτες». 19.6 TB data ανά αγώνα Οι πληροφορίες που καλείται να αναλύσει ο υπολογιστής σε αυτή τη διαδικασία προέρχονται από 14 κάμερες τοποθετημένες γύρω από το στάδιο και κατά τη διάρκεια του αγώνα κάθε κάμερα δημιουργεί 1.4 TB δεδομένων, συνεπώς 19.6 TB δεδομένων ανά αγώνα. Παράλληλα, οι ειδικοί της SciSports αναλύουν 2,000 αγώνες την εβδομάδα, με αποτέλεσμα όλες οι συλλεγμένες πληροφορίες να συνθέτουν μια τεράστια βάση δεδομένων που πρέπει να αναλυθεί προσεκτικά. Ορισμένα από τα δεδομένα αξιοποιούνται για μακροπρόθεσμες δραστηριότητες όπως η ανάπτυξη αποτελεσματικών στρατηγικών προπόνησης και τακτικής, ενώ άλλες αξιοποιούνται κατά τη διάρκεια του αγώνα, με τη βοήθεια του  real-time analysis . Επίσης, χάρη στο cloud computing, τα αποτελέσματα μπορούν να διαβαστούν από οπουδήποτε, κάτι ιδιαίτερα χρήσιμο ειδικά στους αγώνες εκτός έδρας. Football Manager στον πραγματικό κόσμο Η έμπνευση των ιδρυτών της εταιρείας SciSports που σήμερα διεξάγει αναλύσεις για συλλόγους όπως η Feyenoord Rotterdam, η Βασιλεία, η Leeds United και ο Άγιαξ, ήταν το δημοφιλές παιχνίδι  Football Manager  το οποίο σου δίνει την ευκαιρία να μανατζάρεις τον δικό σου ποδοσφαιρικό σύλλογο. Το Football Manager έγινε γνωστό ως το παιχνίδι λατρείας των ποδοσφαιρόφιλων αφού αναπαριστά με πιστό τρόπο την πραγματικότητα του επαγγελματικού ποδοσφαίρου, με τη διαφορά όμως πως στον πραγματικό κόσμο, διακυβεύονται αληθινά χρήματα. Πληροφορίες και στο παρακάτω link:  https://www.sas.com/el_gr/news/press-releases/local/2019/august/sas-an-scisports-choose-the-best-players.html  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/186153/sports-analytics-o-tropos-poy-entopizontai-ta-anerxomena-asteria-toy-podosfairoy
tech,www.cnn.gr,Θα συγχωνευθούν κάποια στιγμή οι ανθρώπινοι εγκέφαλοι στο «νέφος»; ,"15:22 Κυριακή, 04 Αυγούστου 2019","Newsroom, CNN Greece","Αρχίζει να ανατέλλει η εποχή του  Διαδικτύου   των   Πραγμάτων ,  όταν όλες οι μηχανές και τα αντικείμενα, τόσο τα σταθερά όσο και τα κινούμενα, θα είναι «έξυπνα» και θα επικοινωνούν μεταξύ τους πίσω από την πλάτη των ανθρώπων. Η  τεχνητή νοημοσύνη  και η ανάπτυξη των δικτύων πέμπτης γενιάς (5G) είναι οι δύο βασικές τεχνολογίες που ωθούν τις εξελίξεις προς αυτή την κατεύθυνση. Όμως μερικοί επιστήμονες έχουν ήδη αρχίσει να οραματίζονται και να εργάζονται για να υλοποιήσουν κάτι ακόμη πιο τολμηρό, το  Διαδίκτυο των Σκέψεων , μια εποχή όπου θα υπάρχουν διεπαφές ανθρωπίνου εγκεφάλου-υπολογιστικού νέφους (human brain/cloud interfaces). Αυτό θα δώσει στους ανθρώπους -μέσω της σκέψης και μόνο- άμεση πρόσβαση τόσο στις σκέψεις των άλλων, όσο και στον τεράστιο όγκο δεδομένων των μηχανών. Φανταστείτε ένα μέλλον όπου ο καθένας θα μπορεί με το μυαλό του να έρχεται σε προσωπική επαφή με όλη τη γνώση του κόσμου - τουλάχιστον όση θα βρίσκεται αποθηκευμένη σε ψηφιακή μορφή. Θα αρκεί να σκέπτεται κάτι ή να θέτει ένα ερώτημα με τη σκέψη του και η απάντηση θα έρχεται αμέσως μέσα στο μυαλό του και όχι σε κάποια οθόνη, όπως σήμερα που πρέπει μέσω κάποιας ηλεκτρονικής συσκευής να θέτει το ερώτημα στη μηχανή αναζήτησης της  Google . Οι τηλεπικοινωνίες, η εκπαίδευση, η εργασία, ο ίδιος ο κόσμος όπως τον ξέρουμε σήμερα, θα μεταμορφωθεί ριζικά με μια τέτοια τεχνολογία. Μια διεθνής ομάδα ερευνητών (από ΗΠΑ, Καναδά, Ρωσία και Αυστραλία), με επικεφαλής επιστήμονες του Πανεπιστημίου της Καλιφόρνια-Μπέρκλεϊ, παρουσίασε το όραμα της στο περιοδικό ""Frontiers in Neuroscience"" (Σύνορα στη Νευροεπιστήμη), προβλέποντας ότι είναι εφικτό να γίνει πραγματικότητα μέσα στον 21ο αιώνα, χάρη στην εκθετική πρόοδο σε πολλά πεδία, όπως η νανοτεχνολογία, η νανοϊατρική, η τεχνητή νοημοσύνη και η επιστήμη των υπολογιστών. Είναι θέμα χρόνου, όπως λένε, να συνδεθούν σε πραγματικό χρόνο. τα ανθρώπινα εγκεφαλικά κύτταρα με τα τεράστια δίκτυα του υπολογιστικού νέφους. Το όραμα μιας τέτοιας  διεπαφής  εγκεφάλου-νέφους είχε αρχικά ο φουτουριστής μηχανικός και συγγραφέας Ρέι Κουρτσγουέιλ, ο οποίος πρότεινε ότι νευρωνικά νανορομπότ θα μπορούσαν να χρησιμοποιηθούν για να συνδέσουν το βιολογικό νεοφλοιό του ανθρωπίνου εγκεφάλου με το συνθετικό «νεοφλοιό» του υπολογιστικού νέφους. Με τον τρόπο αυτό, υποστήριξε, θα είναι δυνατός ο άμεσος έλεγχος των σημάτων από και προς τα εγκεφαλικά κύτταρα. Ο ερευνητής δρ Ρόμπερτ Φρέιτας του  Ινστιτούτου Μοριακής Παραγωγής  στην Καλιφόρνια πιστεύει ότι «τέτοιες συσκευές νανορομπότ θα κυκλοφορούν μέσα στα ανθρώπινα αιμοφόρα αγγεία, θα διασχίζουν τον αιματοεγκεφαλικό φραγμό και θα αυτοεγκαθίστανται ανάμεσα ή μέσα στα εγκεφαλικά κύτταρα. Στη συνέχεια θα μεταδίδουν ασύρματα κωδικοποιημένες πληροφορίες προς και από ένα δίκτυο υπερυπολογιστών συνδεδεμένων στο ‘νέφος', επιτυγχάνοντας έτσι σε πραγματικό χρόνο την παρακολούθηση του εγκεφάλου και την άντληση δεδομένων». Αν ακούγεται σαν επιστημονική φαντασία τύπου «Μάτριξ», είναι γιατί όντως θυμίζει κάτι τέτοιο. Οι άνθρωποι θα μπορούν να « ανεβάζουν » πληροφορίες στο Δίκτυο και να «κατεβάζουν» ό,τι θέλουν από αυτό - και όλα αυτά μέσα σε κλάσματα του δευτερολέπτου. «Ένα ανθρώπινο σύστημα διεπαφής  εγκεφάλου - νέφους  μέσω νευρωνανορομποτικής θα επιτρέψει στους ανθρώπους να έχουν άμεση πρόσβαση σε όλη τη συσσωρευμένη ανθρώπινη γνώση που βρίσκεται στο ‘νέφος', πράγμα που θα αναβαθμίσει σημαντικά τις ανθρώπινες ικανότητες μάθησης και νοημοσύνης», σύμφωνα με τον ερευνητή δρα Νούνο Μάρτινς του Εθνικού Εργαστηρίου Λόρενς Μπέρκλεϊ των ΗΠΑ. Το επόμενο λογικό βήμα θα είναι η δημιουργία ενός ενιαίου παγκόσμιου υπερ-εγκεφάλου, που θα διασυνδέει τα επιμέρους δίκτυα των εγκεφάλων και των « έξυπνων »  μηχανών . Όταν αυτό γίνει, τότε η ατομική ανθρώπινη σκέψη θα έχει μετατραπεί σε συλλογική. Το ανθρώπινο μυαλό δεν θα είναι πια μια ατομική φυλακή ή ένα ατομικό καταφύγιο, με ό,τι καλό ή κακό μπορεί να σημαίνει κάτι τέτοιο. Αν και δεν είναι ιδιαίτερα εξελιγμένο προς το παρόν, ένα πειραματικό σύστημα  ανθρώπινου εγκεφαλικού  δικτύου (BrainNet) έχει ήδη δοκιμασθεί, επιτρέποντας την ανταλλαγή πληροφοριών μέσω της σκέψης και του «νέφους» ανάμεσα σε ατομικούς εγκεφάλους. «Με την ανάπτυξη της νευρωνανορομποτικής τεχνολογίας, οραματιζόμαστε τη μελλοντική δημιουργία υπερ-εγκεφάλων που θα μπορούν να  αξιοποιήσουν  σε πραγματικό χρόνο τις σκέψεις και τη νοητική δύναμη του οποιουδήποτε αριθμού ανθρώπων και μηχανών. Αυτή η διαμοιρασμένη γνωστική λειτουργία θα φέρει επανάσταση στη δημοκρατία, θα βελτιώσει την ενσυναίσθηση και τελικά θα ενοποιήσει πολιτισμικά τις διαφορετικές ανθρώπινες ομάδες σε μια αληθινά παγκόσμια κοινωνία», ανέφερε ο Μάρτινς. Σύμφωνα με τις εκτιμήσεις της διεθνούς επιστημονικής ομάδας, ήδη οι σημερινοί υπερυπολογιστές διαθέτουν ταχύτητες επεξεργασίας ικανές να διαχειριστούν τους αναγκαίους τεράστιους όγκους νευρωνικών και ψηφιακών δεδομένων, πολύ περισσότερο που κάθε χρόνο κάνουν την εμφάνιση τους ολοένα ισχυρότεροι υπερυπολογιστές. Η μεταφορά νευρωνικών (εγκεφαλικών) δεδομένων από και προς τους  υπερυπολογιστές  στο «νέφος» πιθανότατα θα αποτελέσει μεγαλύτερη δυσκολία, με αυξημένο κίνδυνο για « μποτιλιάρισμα ». «Η πρόκληση αφορά όχι μόνο να βρεθεί το εύρος ζώνης για μια τέτοια παγκόσμια μεταφορά δεδομένων, αλλά επίσης να καταστεί εφικτή η ανταλλαγή δεδομένων με τους νευρώνες μέσω μικροσκοπικών συσκευών ενσωματωμένων βαθιά μέσα στον εγκέφαλο», δήλωσε ο Μάρτινς. Μια λύση που προτείνουν οι ερευνητές, είναι η χρήση μαγνητοηλεκτρικών σωματιδίων που θα ενισχύουν αποτελεσματικά την επικοινωνία ανάμεσα στα εγκεφαλικά κύτταρα (τους νευρώνες) και το υπολογιστικό «νέφος». Αυτά τα νανοσωματίδια έχουν ήδη χρησιμοποιηθεί σε ζωντανά ποντίκια για να ‘ζευγαρωθούν' εξωτερικά μαγνητικά πεδία με νευρωνικά ηλεκτρικά πεδία, έτσι ώστε η ενίσχυση των μαγνητικών σημάτων να οδηγεί σε τροποποίηση της ηλεκτρικής δραστηριότητας των νευρώνων. Ο Μάρτινς πιστεύει ότι «αυτό μπορεί να δουλέψει και αντίστροφα: τα ηλεκτρικά σήματα που παράγονται από τους νευρώνες και τα νανορομπότ, θα μπορούν να ενισχυθούν μέσω των μαγνητοηλεκτρικών σωματιδίων, πράγμα που θα επιτρέψει την ανίχνευση των σημάτων έξω από το κρανίο». Μια από τις μεγαλύτερες προκλήσεις για τη δημιουργία διεπαφών ανθρωπίνου εγκεφάλου-υπολογιστικού νέφους θα είναι με ποιο τρόπο αυτά τα νανοσωματίδια και τα νανορομπότ θα εισαχθούν με ασφάλεια στον εγκέφαλο μέσω της κυκλοφορίας του αίματος. Οι ερευνητές δήλωσαν πάντως αισιόδοξοι ότι, παρά τις τεχνικές δυσκολίες, «ένα Διαδίκτυο των Σκέψεων θα έχει γίνει πραγματικότητα έως το τέλος του αιώνα μας». Φυσικά δεν χρειάζεται να έχει διαβάσει κανείς δυστοπική επιστημονική φαντασία για να αντιληφθεί ότι η εξέλιξη αυτή μπορεί κάλλιστα να έχει και σκοτεινές πλευρές για την ανθρωπότητα… Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/186457/tha-sygxoneythoyn-kapoia-stigmi-oi-anthropinoi-egkefaloi-sto-nefos
tech,www.cnn.gr,Η LG θέλει οι Έλληνες καταναλωτές να παίρνουν προϊόντα που καλύπτουν πραγματικά τις ανάγκες τους,"11:46 Τρίτη, 06 Αυγούστου 2019",,"«Θέλουμε να πείσουμε τους καταναλωτές να κοιτάζουν τις ανάγκες τους και να αγοράζουν αυτό που ταιριάζει καλύτερα με τις ανάγκες τους». Αυτός είναι ένας από τους βασικούς στόχους που έχει θέσει για τη φετινή -και όχι μόνο- χρονιά η  LG Electronics Hellas , όπως αναφέρει στο CNN Greece ο Μάνθος Πάγκαλος, εμπορικός διευθυντής της ελληνικής θυγατρικής του κορεατικού κολοσσού στον χώρο των καταναλωτικών προϊόντων τεχνολογίας. Σύμφωνα με τον κ. Πάγκαλο, τα προηγούμενα χρόνια, ο Έλληνας καταναλωτής καταπίεσε την αγοραστική του δυνατότητα. «Πλέον παρατηρείται πως ο καταναλωτής θα ξοδέψει παραπάνω αν υπάρχει λογική πίσω από αυτή τη δαπάνη» σημειώνει το στέλεχος της LG Electronics Hellas, σπεύδοντας να προσθέσει ότι αυτό είναι μία στρατηγική που έχει λειτουργήσει με επιτυχία στον χώρο των «λευκών» ηλεκτρικών συσκευών και μία από τις προκλήσεις για φέτος είναι να πετύχουν κάτι αντίστοιχο και στον χώρο των τηλεοράσεων, όπου ο κορεατικός κολοσσός θα επιδιώξει να ενισχύσει τις πωλήσεις του όσον αφορά τα μοντέλα που υποστηρίζουν τις τεχνολογίες OLED και Nanocell. Η φετινή χρονιά έχει ξεκινήσει αρκετά καλά για την LG Electronics όσον αφορά στην Ελλάδα με τους ανθρώπους της εταιρείας να δηλώνουν ότι περίμεναν να υπάρχει πτώση λόγω ότι φέτος δεν υπάρχει το Παγκόσμιο Κύπελλο Ποδοσφαίρου. «Δεν θα έλεγα ότι έχουμε πιεστεί ιδιαίτερα φέτος» αναφέρει ο κ. Πάγκαλος, επισημαίνοντας πως οι πωλήσεις των «λευκών» συσκευών παρουσιάζουν άνοδο 14%-15% και έχουν βοηθήσει σημαντικά την πορεία της φετινής χρονιάς. Σημειωτέον πως η LG παρουσιάζει τα υψηλότερα μερίδια αγοράς σε κατηγορίες όπως είναι τα πλυντήρια και τα ψυγεία, ενώ στις τηλεοράσεις το μερίδιο αγοράς της φθάνει σε επίπεδα άνω του 32%. Οι  «λευκές» ηλεκτρικές συσκευές  είναι από τους τομείς που παρουσιάζουν ιδιαίτερο ενδιαφέρον. Αφενός γιατί οι καταναλωτές είναι πολύ προσεκτικοί στις επιλογές τους και έχουν αρχίζει να δαπανούν περισσότερα και αφετέρου λόγω της ενίσχυσης του ανταγωνισμού. «Ως κατασκευαστές θέλουμε να έχουμε περισσότερους «παίκτες» και περισσότερους πελάτες. Πάντα υπήρχε ανταγωνισμός, τώρα δείχνει να ενισχύεται» αναφέρει ο κ. Πάγκαλος. Όσον αφορά τα πλάνα της LG, ένας από τους φετινούς στόχους είναι να στρέψει τους καταναλωτές προς μοντέλα με καλύτερα και πιο εύχρηστο σχεδιασμό όπως είναι τα ψυγεία με πολλαπλές πόρτες και την ψύξη στο κάτω μέρος του ψυγείου. OLED & Nanocell Στον χώρο των  τηλεοράσεων , η φετινή στρατηγική δίνει έμφαση στις τεχνολογίες OLED και Nanocell. «Η τεχνολογία OLED είναι ό,τι πιο κορυφαίο υπάρχει στον χώρο των τηλεοράσεων και δεν είναι τυχαίο ότι το μερίδιο μας φθάνει στο 31% στην κατηγορία των τηλεοράσεων με τιμή πάνω από τα 1.400 ευρώ. Το ζητούμενο είναι, όμως να εξηγήσουμε στον καταναλωτή ποια είναι τα οφέλη από την αγορά μίας τέτοιας τηλεόρασης. Πρέπει να δημιουργούμε χώρο ώστε αυτός που έχει τη δυνατότητα να μπορεί να αγοράσει κάτι καλύτερο» αναφέρει ο κ. Πάγκαλος, προσθέτοντας ότι ένας από τους βασικούς στόχους για φέτος, όσον αφορά στην ελληνική θυγατρική, είναι να βελτιώσει το ποσοστό των πωλήσεων που προέρχονται από OLED τηλεοράσεις. Δικτυωμένο «σπίτι» Ένα από τα σημαντικότερα θέματα που απασχολούν την αγορά των καταναλωτικών ηλεκτρονικών είναι αυτό του «έξυπνου» σπιτιού. «Προσωπικά θεωρώ πως υπάρχει μια σύγχυση αναφορικά με την έννοια του «έξυπνου σπιτιού». Αυτή τη στιγμή ως αγορά είμαστε στο στάδιο του connected home, όπου υπάρχει μια καταναλωτική τάση, όχι του smart home» αναφέρει ο κ. Πάγκαλος. Ο καταναλωτής μπορεί να επιλέξει και να προγραμματίσει τις συσκευές με τρόπο που να του διευκολύνουν την καθημερινότητα. Αυτό όμως που το smart home πρέπει να υπηρετεί, είναι η δημιουργία των συνθηκών που βελτιώνουν την καθημερινότητα χωρίς να χρειάζεται η παρέμβαση του καταναλωτή. Για παράδειγμα, αν κατεβάζω τις τέντες κάθε βράδυ, ο μηχανισμός να έρχεται να μου το προτείνει από μόνος του, να δρα δηλαδή «έξυπνα», ή να μου προτείνει αν θέλω να τις ανεβάσω αν έχει πολύ αέρα. Στην LG φτιάχνουμε συσκευές που είναι συμβατές με ένα μελλοντικό έξυπνο σπίτι. Η τεχνολογία deep learning που διαθέτουμε είναι η ειδοποιός μας διαφορά σε σχέση με τον ανταγωνισμό. Μια LG τηλεόραση μπορεί να σου απαντήσει «ποιες είναι οι ταινίες του Μπραντ Πιτ» και αν συνεχίσουμε «πού έχει παίξει τον στρατιώτη;», η τηλεόρασή μας ξέρει ότι συνεχίζουμε να μιλάμε για τον Μπ. Πιτ. Η τεχνολογία LG AI δηλαδή μαθαίνει, δεν λειτουργεί απλά ως υπολογιστής». Μία άλλη κατηγορία προϊόντων όπου η LG έχει ηγετική θέση είναι αυτός του ήχου. «Έχουμε πολύ ισχυρή παρουσία, ιδίως σε κατηγορίες όπως είναι τα φορητά ηχεία και τα sound bars» επισημαίνει ο κ. Πάγκαλος, ο οποίος εκτιμά ότι υπάρχουν σημαντικά περιθώρια ανάπτυξης. Ιδίως από τη στιγμή που, όπως ο ίδιος σημειώνει, πολλοί κατασκευαστές δεν συνειδητοποίησαν ότι υπάρχει μία σαφή στροφή των καταναλωτών προς τα πιο «ακριβά» (premium) συστήματα ήχου. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/186653/h-lg-thelei-oi-ellines-katanalotes-na-pairnoyn-proionta-poy-kalyptoyn-pragmatika-tis-anagkes-toys
tech,www.cnn.gr,Instagram και WhatsApp αλλάζουν όνομα: Τι αποφάσισε το Facebook ,"12:49 Τρίτη, 06 Αυγούστου 2019","Newsroom, CNN Greece","Η  Facebook   αποφάσισε να προχωρήσει στην  αλλαγή ονόματος  των δύο δημοφιλών του εφαρμογών  Instagram   και  WhatsApp . Συγκεκριμένα, την... αλλόκοτη μετονομασία επιβεβαίωσε και η ίδια η εταιρεία - κολοσσός, τονίζοντας ότι αποφάσισε να αλλάξει τα ονόματα των δύο εφαρμογών για  να καταστεί σαφέστερο  στους χρήστες ότι είναι  ιδιοκτησία  του. Το Instagram θα μετονομαστεί σε « Instagram from Facebook », ενώ το WhatsApp αντίστοιχα, σε « WhatsApp from Facebook ». Μία απλή αλλαγή σαν κι αυτή, θα κάνει ωστόσο ξεκάθαρο πού ανήκουν οι δύο συγκεκριμένες κορυφαίες εφαρμογές, όπως αναφέρεται στο δημοσίευμα του  The Verge . « Θέλουμε να είμαστε πιο ξεκάθαροι  σχετικά με τα προϊόντα και τις υπηρεσίες που είναι μέρος της Facebook» δήλωσε εκπρόσωπος της εταιρείας.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: Οι  νέοι τίτλοι  θα εμφανιστούν σταδιακά στις δύο εφαρμογές στο App Store και στο Google Play. Στη συσκευή του κινητού τα ονόματα, προς το παρόν, θα μείνουν όπως είναι . Ωστόσο, είναι αρκετά πιθανό να δείτε την ένδειξη «from Facebook» στο κάτω μέρος της αρχικής οθόνης των Instagram και WhatsApp. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/186660/instagram-kai-whatsapp-allazoyn-onoma-ti-apofasise-to-facebook
tech,www.cnn.gr,Ρομπότ vs. άνθρωπος: Ποιον θα προτιμούσαν οι περισσότεροι εργαζόμενοι ως αντικαταστάτη τους;,"16:01 Τρίτη, 06 Αυγούστου 2019","Newsroom, CNN Greece","Αν χάνατε τη δουλειά σας θα προτιμούσατε να αντικατασταθείτε από ένα  ρομπότ   ή από έναν άλλον άνθρωπο; Αν, βλέποντας αυτή την ερώτηση, απαντήσατε ρομπότ τότε ανήκετε στην…  πλειοψηφία . Πράγματι, η πλειοψηφία τον ανθρώπων δηλώνει ότι  προτιμά να αντικατασταθεί από ένα ρομπότ  παρά από κάποιον άνθρωπο, όταν όμως πρόκειται για την  αντικατάσταση ενός συναδέλφου , η προτίμηση αυτή  αντιστρέφεται . «Η αντικατάσταση από τη σύγχρονη τεχνολογία σε αντιδιαστολή με την αντικατάσταση από ανθρώπους έχει  διαφορετικές ψυχολογικές συνέπειες » δηλώνει ο Άρμιν Γκρανούλο στο Τεχνικό Πανεπιστήμιο του Μονάχου, στη Γερμανία. Ο Γκρανούλο και συνεργάτες του ρώτησαν  300 άτομα  αν προτιμούσαν να αντικατασταθούν αυτοί ή ένας συνεργάτης από ένα ρομπότ ή από έναν άλλον άνθρωπο. Διαπιστώθηκε ότι  για τον συνεργάτη το 62% δήλωνε προτίμηση για άλλον άνθρωπο  ενώ όταν η ερώτηση αφορούσε τους ίδιους μόνο  το 37% ήθελε να αντικατασταθεί από άλλον άνθρωπο  και όχι από ρομπότ. Στη συνέχεια η ερευνητική ομάδα ασχολήθηκε με τη μέτρηση της έντασης των  αρνητικών  συναισθημάτων  (λύπη, θυμός, απογοήτευση) σε 251 άτομα. Βρέθηκε ότι οι συμμετέχοντες είχαν πιο αρνητικά συναισθήματα όταν επρόκειτο να αντικατασταθεί κάποιος συνεργάτης από ένα ρομπότ παρά όταν επρόκειτο να αντικατασταθούν οι ίδιοι από αυτό. Σύμφωνα με τους συμμετέχοντες,  η   προσωπική τους ταυτότητα κλονίζεται λιγότερο  όταν αντικαθίστανται από ρομπότ, σε σύγκριση με όταν αντικαθίστανται από ανθρώπους. Ο Γκρανούλο εξηγεί ότι αυτό συμβαίνει διότι οι άνθρωποι δεν νιώθουν ότι μπορούν ή ότι πρέπει να ανταγωνιστούν ένα ρομπότ ή ένα λογισμικό, με τον ίδιο τρόπο που ανταγωνίζονται με έναν άνθρωπο. Το ερώτημα αυτό πάντως έχει ιδιαίτερη σημασία σήμερα δεδομένου ότι οι ερευνητές συμφωνούν στο ότι  πολλές δουλειές θα αυτοματοποιηθούν  στο κοντινό μέλλον. Ιαπωνία: Ξενοδοχεία με υπαλλήλους... ρομπότ Η ερευνητική ομάδα του Γκρανούλο ρώτησε 296 εργάτες από τη  μεταποιητική βιομηχανία , από τους οποίους το ένα τρίτο δήλωσαν ότι η τωρινή τους εργασία θα μπορούσε να γίνει από μία μηχανή. Στο ίδιο αποτέλεσμα κατέληξαν το 2013 ο Καρλ Φρέι και οι συνεργάτες του από το Πανεπιστήμιο της Οξφόρδης στη Βρετανία, οι οποίοι κατηγοριοποιώντας τις δουλειές βάσει του πόσο εύκολα μπορούν να γίνουν από μηχανές, διαπίστωσαν ότι περίπου  οι μισές δουλειές στις  ΗΠΑ  θα γίνονται από ρομπότ  μέσα στα επόμενα 20 χρόνια. Τα ρομπότ θα «στείλουν» στην ανεργία 20 εκατ. εργαζόμενους στα επόμενα δέκα χρόνια Ο Φρέι τονίζει ότι οι εργάτες παρόλα αυτά  προτιμούν τα αυτοματοποιημένα εργοστάσια  γιατί δεν χρειάζεται να κουβαλούν τόσο μεγάλα βάρη. Αυτό όμως που φάνηκε να τους ανησυχεί είναι ότι αυτές οι μετατροπές οδηγούν σε μείωση των υποχρεώσεών τους και ως εκ τούτου φοβούνται ότι μπορεί να χάσουν τη δουλειά τους. «Ορισμένες δουλειές δεν εξαφανίζονται, αλλά αντίθετα αλλάζουν για να προσαρμοστούν στις τεχνολογικές εξελίξεις» δήλωσε ο Φρέι. Ο ίδιος μάλιστα υπογραμμίζει ότι  ο κίνδυνος είναι μεγαλύτερος  για τις δουλειές χαμηλού εισοδήματος και αυτές που δεν απαιτούν ιδιαίτερες δεξιότητες. «Μπορεί να μην υπάρχουν στους δρόμους αυτόματα οχήματα, μπορεί να μην  υπάρχουν σε όλες τις χώρες καταστήματα χωρίς υπαλλήλους , όπως το Amazon Go, αλλά σύντομα θα υπάρξουν», καταλήγει ο Φρέι. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/186662/rompot-vs-anthropos-poion-tha-protimoysan-oi-perissoteroi-ergazomenoi-os-antikatastati-toys
tech,www.cnn.gr,To Mi A3 θέλει να αλλάξει τη «μεσαία» κατηγορία στα smartphones,"10:30 Πέμπτη, 08 Αυγούστου 2019","Newsroom, CNN Greece","Η αποκαλούμενη μεσαία κατηγορία στα  smartphones  περιλαμβάνει τις συσκευές που κινούνται σε επίπεδα μεταξύ  200  και  500  ευρώ. Συνήθως, είναι συσκευές με καλά τεχνικά χαρακτηριστικά και όμορφο σχεδιασμό αλλά που δεν μπορούν να αντέξουν στη σύγκριση με πολύ πιο ακριβές συσκευές. Μερικές φορές, όμως, υπάρχουν και εξαιρέσεις. Συσκευές με τιμή πώλησης που τις κατατάσσει στη μεσαία κατηγορία, αλλά εμφάνιση, χαρακτηριστικά και δυνατότητες που συνήθως συναντάμε σε πολύ πιο ακριβά μοντέλα. Μία τέτοια περίπτωση είναι το  Mi A3 , το νέο smartphone της   Xiaomi , το οποίο κυκλοφορεί άμεσα και στην ελληνική αγορά και αποτελεί μία περίπτωση όπου η σχέση τιμής προς απόδοση κινείται σε πολύ υψηλά επίπεδα. Το νέο  smartphone  της  Xiaomi  είναι διαθέσιμο σε τιμή που το φέρνει στη μεσαία κατηγορία, και μάλιστα στα χαμηλότερα στρώματα της μεσαίας κατηγορίας (279 ευρώ), αλλά η εμφάνιση και οι δυνατότητες του είναι για υψηλότερα «επίπεδα». Ένας από τους βασικούς λόγους για αυτή τη διαπίστωση είναι η ύπαρξη στο πίσω μέρος της συσκευής μίας εντυπωσιακής τριπλής κάμερας με δυνατότητες τεχνητής νοημοσύνης (AI). Ο αισθητήρας στη βασική κάμερα έχει ανάλυση 48 megapixel και προέρχεται από τη Sony, ενώ προσφέρει δυνατότητες για υπερευρυγώνια φωτογράφηση χάρη στον 118ο υπερευρυγώνιο φακό. Ο αισθητήρας βάθους προσφέρει επιπλέον δυνατότητες για λήψη φωτογραφιών με έμφαση στις λεπτομέρειες. Εφαρμογές ΑΙ συναντάμε και στην εμπρόσθια κάμερα με ανάλυση 32 megapixel με την τεχνητή νοημοσύνη να χρησιμοποιείται προκειμένου να βγουν οι καλύτερες δυνατές selfie φωτογραφίες με το  Mi A3  να είναι σε θέση να καταλάβει από μόνο του ποιες είναι οι ρυθμίσεις που πρέπει να επιλέξει. Η εμπρόσθια κάμερα φιλοξενείται στην πολύ μικρή εγκοπή -τύπου σταγόνας- που βρίσκεται στο κέντρο και στο πάνω μέρος της οθόνης, η οποία έχει διαγώνιο 6,088 ίντσες. Η οθόνη είναι αρκετά μεγάλη και γίνεται πιο εύχρηστη τόσο επειδή η εγκοπή είναι πολύ μικρή, όσο και επειδή ο αναγνώστης δακτυλικού αποτυπώματος είναι κάτω από την οθόνη (in-screen). Παρά πάντως το γεγονός ότι είναι κάτω από την οθόνη η καταγραφή του αποτυπώματος και η ταχύτητα ξεκλειδώματος έχουν βελτιωθεί σημαντικά. H συσκευή προσφέρει κορυφαίες επιδόσεις χάρη στον Qualcomm Snapdragon 665, ο οποίος είναι κάτι παραπάνω από ικανοποιητικός για τις ανάγκες της συντριπτικής πλειοψηφίας των χρηστών. Στις εξαιρετικές επιδόσεις βοηθούν και τα 4 GΒ της μνήμης, ενώ ο εσωτερικός αποθηκευτικός χώρος διαμορφώνεται στα 64 GB. Η μπαταρία είναι στα 4.030 mAh και προσφέρει αρκετή χωρητικότητα ώστε ακόμη και χρήστες με μεγάλες απαιτήσεις να μη χρειάζεται να αναζητήσουν πρίζα ή power bank κατά τη διάρκεια της ημέρας. Η συσκευή χρησιμοποιεί την τελευταία έκδοση του Google Android, όντας μέλος της οικογένειας των Android One συσκευών, οι οποίες είναι από τις πρώτες που παίρνουν τις πιο πρόσφατες αναβαθμίσεις του λειτουργικού συστήματος του αμερικανικού κολοσσού. Όσον αφορά στην εμφάνιση, το Xiaomi Mi A3 είναι σίγουρα μία πολύ ενδιαφέρουσα επιλογή δεδομένου του 3D καμπυλωτού σχεδιασμού στην πλάτη αλλά και της εγκοπής μεγέθους σταγόνας στην εμπρόσθια πλευρά, χάρη στα οποία το συνολικό αποτέλεσμα είναι ιδιαίτερα ελκυστικό. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/186875/to-mi-a3-thelei-na-allaxei-ti-mesaia-katigoria-sta-smartphones
tech,www.cnn.gr,Instagram: Διαφημιστική εταιρεία αποθήκευε stories χρηστών - Η «απάντηση» της Facebook,"22:00 Παρασκευή, 09 Αυγούστου 2019","Newsroom, CNN Greece","Η  Facebook   παραλίγο να έρθει ξανά αντιμέτωπη με ένα σκάνδαλο μεγέθους  Cambridge Analytica , καθώς διαφημιστική εταιρεία « εισέβαλε »  στα προσωπικά δεδομένα  εκατομμυρίων χρηστών. Η εταιρεία - κολοσσός προχώρησε στο  μπλοκάρισμα της διαφημιστικής Hyp3r , μετά από  αποκαλυπτικό ρεπορτάζ του Business Insider  που έγραφε ότι η συγκεκριμένη εταιρεία  παραβίαζε τους Όρους Χρήσης  του Instagram, συλλέγοντας σημαντικό αριθμό δεδομένων από εκατομμύρια χρήστες. Το Business Insider είχε κάνει ξεκάθαρο ότι η Hyp3r  κατάφερε να εκμεταλλευτεί ένα κενό ασφαλείας  του Instagram για να συλλέξει πληροφορίες τοποθεσίας εκατομμυρίων αναρτήσεων, ενώ παραβίαζε τους Όρους Χρήσης αποθηκεύοντας stories, bios και followers από τους χρήστες με δημόσιο προφίλ. Ωστόσο, σύμφωνα με το ίδιο μέσο, η διαφημιστική δεν εκμεταλλεύτηκε ιδιωτικά δεδομένα. Ο κανονισμός της Facebook  απαγορεύει  τη συλλογή δεδομένων των χρηστών, ακόμη και αυτών που είναι διαθέσιμα δημοσίως, χωρίς να υπάρχει ξεκάθαρη συναίνεσή τους. Η Hyp3r παρότι  επαίνεσε δημόσια  την πλατφόρμα κοινωνικής δικτύωσης για τις αλλαγές που εφάρμοσε μετά το σκάνδαλο της Cambridge Analytica, ταυτοχρόνως  ετοίμαζε ένα σύστημα για να παρακάμψει αυτούς τους νέους περιορισμούς  και να αποκτήσει πρόσβαση στα δεδομένα.  Η Facebook από την πλευρά της, προχώρησε στη  διόρθωση  του κενού ασφαλείας και αναμένεται να γίνει πιο αυστηρή στη διαδικασία για να δώσει πρόσβαση στα δεδομένα τοποθεσίας. Να σημειωθεί όμως, ότι η Hyp3r ήταν μέχρι πρότινος ανάμεσα στον  κλειστό κύκλο  συνεργατών της. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/187035/instagram-diafimistiki-etaireia-apothikeye-stories-xriston-h-apantisi-tis-facebook
tech,www.cnn.gr,ΗΠΑ: Απαγορεύονται στις πτήσεις ορισμένα μοντέλα MacBook Pro της Apple,"10:06 Τετάρτη, 14 Αυγούστου 2019","Newsroom, CNN Greece","Η ομοσπονδιακή υπηρεσία πολιτικής αεροπορίας των  ΗΠΑ   (Federal Aviation Administration, FAA) ανακοίνωσε ότι  απαγορεύει  στους επιβάτες αεροσκαφών να έχουν μαζί τους στις πτήσεις  ορισμένα μοντέλα  των φορητών υπολογιστών MacBook Pro της  Apple , αφού η εταιρεία ανακοίνωσε πως ανακαλεί συγκεκριμένες παρτίδες διότι οι μπαταρίες τους  υπάρχει κίνδυνος να πάρουν  φωτιά  υπό κάποιες συνθήκες. «Η FAA είναι ενήμερη για την  ανάκληση  των μπαταριών που χρησιμοποιούνται σε ορισμένους φορητούς υπολογιστές MacBook Pro της Apple», ανέφερε εκπρόσωπος της υπηρεσίας σε ανακοίνωση που διένειμε μέσω ηλεκτρονικού ταχυδρομείου και πρόσθεσε πως έχουν ήδη ενημερωθεί «οι αερομεταφορείς για την ανάκληση». Η εταιρεία ανακοίνωσε τον Ιούνιο ότι θα ανακαλέσει περιορισμένο αριθμό των φορητών υπολογιστών της αυτού του τύπου με οθόνη 15 ιντσών, διότι  οι  μπαταρίες  τους ενδέχεται να υπερθερμανθούν . Διευκρίνισε ότι πρόκειται για μονάδες που ανήκουν σε πατρίδες που πωλήθηκαν από τον Σεπτέμβριο του  2015  ως τον Φεβρουάριο του  2017 . Η Apple  δεν απάντησε  αμέσως όταν της ζητήθηκε να σχολιάσει την απαγόρευση αυτή από το πρακτορείο ειδήσεων Reuters. Διαβάστε επίσης Κορωνοϊός: Μακάβριες εικόνες σε νεκροταφείο της Νέας Υόρκης Ένταση στον Περσικό:Εντολή Τραμπ για καταστροφή ιρανικών πλοίων αν παρενοχλούν τον αμερικανικό στόλο ΗΠΑ-Κορωνοϊός: Ένα δεύτερο κύμα μπορεί να είναι χειρότερο από το πρώτο",https://www.cnn.gr/tech/story/187479/hpa-apagoreyontai-stis-ptiseis-orismena-montela-macbook-pro-tis-apple
tech,www.cnn.gr,"Ναι, το Facebook ακούει και απομαγνητοφωνεί τα ηχητικά μηνύματα των χρηστών ","14:51 Τετάρτη, 14 Αυγούστου 2019","Newsroom, CNN Greece","Νέο σκάνδαλο  ταλανίζει την εταιρεία  Facebook   Inc. μετά την αποκάλυψη ότι  απομαγνητοφωνούσε  ηχητικά κλιπ που έστελναν χρήστες μέσω των υπηρεσιών του  κολοσσού . Δημοσίευμα της οικονομικής εφημερίδας  Bloomberg  αναφέρει ότι η εταιρεία πληρώνει χιλιάδες εξωτερικούς συνεργάτες για να απομαγνητοφωνούν τα ηχητικά μηνύματα των χρηστών. Ορισμένοι εκ των εργαζομένων αυτών, που μίλησαν στην εφημερίδα  ανώνυμα  για να μην χάσουν τη δουλειά τους, είπαν πως δεν γνωρίζουν πώς ηχογραφήθηκαν ή αποθηκεύτηκαν τα ηχητικά αυτά μηνύματα αλλά τούς ζητήθηκε να τα απομαγνητοφωνήσουν. Στα ηχητικά αυτά αρχεία ακούν τις συνομιλίες των χρηστών του Facebook, που ορισμένες φορές έχουν χυδαίο περιεχόμενο. «Δεν γνωρίζουμε γιατί το Facebook θέλει να  απομαγνητοφωνηθούν  (σ.σ. οι συνομιλίες αυτές)» είπαν οι εν λόγω εργαζόμενοι. To Facebook παραδέχτηκε ότι απομαγνητοφωνούσε ηχητικά αρχεία των χρηστών. Ανακοίνωσε, ωστόσο, ότι σταμάτησε αυτή την πρακτική.  «Όπως η Apple και η Google, σταματήσαμε την επεξεργασία των ηχητικών από ανθρώπους πριν από μια εβδομάδα» δήλωσε η εταιρεία την Τρίτη. Οι χρήστες που επηρεάστηκαν είχαν  ενεργοποιήσει   ρύθμιση  στις επιλογές επιτρέποντας την καταγραφή των ηχητικών συζητήσεών τους. Η απομαγνητοφώνηση από ανθρώπους γινόταν επειδή το Facebook ήθελε να ελέγξει εάν το σύστημα τεχνητής νοημοσύνης που έχει αναπτύξει «καταλαβαίνει»τα λεγόμενα των χρηστών. Ο κολοσσός κοινωνικής δικτύωσης δεν είναι η μοναδική εταιρεία που έχει δεχτεί « πυρά » για την πρακτική αυτή. Το ίδιο ισχύει για την  Amazon  αλλά και την  Apple . Ο Μαρκ Ζάκερμπεργκ είχε αρνηθεί κατά την κατάθεσή του στο αμερικανικό Κογκρέσο ότι η εταιρεία ηχογραφεί και αποθηκεύει τις συνομιλίες των χρηστών του.  «Μιλάτε για μια θεωρία συνωμοσίας που  διακινείται, ότι εμείς δήθεν ακούμε τι κάνει ο κόσμος μέσω του μικροφώνου των κινητών τους για να το χρησιμοποιήσουμε για  διαφημίσεις » είπε ο Ζάκερμπεργκ τον Απρίλιο του 2018, και συνέχισε: «Δεν το κάνουμε αυτό». Λίγο καιρό αργότερα, η εταιρεία  ανακοίνωσε  πως έχει πρόσβαση σε μικρόφωνα κινητών μόνο εάν οι ίδιοι οι χρήστες δώσουν τη συγκατάθεσή τους.  Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/187520/nai-to-facebook-akoyei-kai-apomagnitofonei-ta-ixitika-minymata-ton-xriston
tech,www.cnn.gr,Οι άνθρωποι ξαναποκτούν… ουρά: Η ρομποτική Arque στην υπηρεσία των ηλικιωμένων ,"17:10 Πέμπτη, 15 Αυγούστου 2019","Newsroom, CNN Greece","Εκατομμύρια χρόνια αφότου οι πρόγονοι του ανθρώπου εξελίχτηκαν ώστε να χάσουν την ουρά τους, αυτή επιστρέφει με μορφή  ρομπότ . Ιάπωνες ερευνητές -μετά τα μηχανικά χέρια και πόδια- δημιούργησαν την πρώτη  ρομποτική ουρά  που βοηθά τους ηλικιωμένους να διατηρούν την  ισορροπία  τους και να μένουν όρθιοι αποφεύγοντας τις πτώσεις - ένα πρόβλημα συχνό και δυνητικά επικίνδυνο στην τρίτη ηλικία. Η γκρίζα ουρά που λέγεται  Arque  και προσαρμόζεται στη μέση, έχει μήκος ένα μέτρο περίπου και  μιμείται την ουρά ζώων όπως η τσίτα , που τη χρησιμοποιούν για να διατηρούν την ισορροπία τους, όταν τρέχουν γρήγορα ή σκαρφαλώνουν. Η ουρά χρησιμοποιεί τέσσερις τεχνητούς μυς και συμπιεσμένο αέρα, που της επιτρέπουν να κινείται σε πολλές διαφορετικές κατευθύνσεις, αλλά χρειάζεται περαιτέρω βελτίωση, προτού βγει στην αγορά. Οι ερευνητές του  Πανεπιστημίου Κέιο, στο  Τόκιο προβλέπουν ότι, πέρα από τους ηλικιωμένους, η ρομποτική ουρά μπορεί να βρει και  βιομηχανικές εφαρμογές , όπως για παράδειγμα για  εργάτες αποθηκών  που πρέπει να μεταφέρουν βαριά αντικείμενα.  «Η ουρά κρατά την ισορροπία κινούμενη σαν εκκρεμές. Όταν ο άνθρωπος γέρνει το σώμα προς τη μια μεριά, η ουρά κινείται προς την αντίθετη κατεύθυνση», δήλωσε ο ερευνητής, Γιουνίτσι Ναμπεσίμα , σύμφωνα με το πρακτορείο Reuters. «Νομίζω ότι θα ήταν ωραίο να ενσωματώναμε την προσθετική ουρά στην καθημερινή ζωή, όταν κάποιος χρειάζεται λίγη παραπάνω βοήθεια για να ισορροπήσει», πρόσθεσε. Βέβαια, δεν είναι καθόλου σίγουρο ότι θα βρεθούν πολλοί πρόθυμοι να κυκλοφορούν στο δρόμο με μια τεχνητή ουρά… Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/187599/oi-anthropoi-xanapoktoyn-oyra-h-rompotiki-arque-stin-ypiresia-ton-ilikiomenon
tech,www.cnn.gr,Ρεκόρ Γκίνες στις βολές πέτυχε ρομπότ - μπασκετμπολίστας,"10:18 Πέμπτη, 27 Ιουνίου 2019","Newsroom, CNN Greece","Ένα πανύψηλο  ρομπότ   -  μπασκετμπολίστας  της ιαπωνικής Toyota πέτυχε ένα  νέο παγκόσμιο  ρεκόρ Γκίνες , καθώς έβαλε… 2.020 καλάθια στη σειρά με ελεύθερες βολές. Το ανθρωποειδές ρομπότ  Cue 3 , που έχει ύψος 2,10 μέτρα, έκανε επίδειξη δυνατοτήτων εν όψει των  Ολυμπιακών Αγώνων  του Τόκιο που θα γίνουν το 2020 (σ.σ. γι' αυτό, καθόλου τυχαία, έβαλε 2.020 καλάθια). Χρειάστηκε πάντως αρκετές ώρες για να πετύχει το ρεκόρ, καθώς ανάμεσα σε δύο βολές πρέπει να μεσολαβεί ένα χρονικό διάστημα. Το ρομπότ μπορεί να πετύχει και  τρίποντα  αλλά από στατική θέση, καθώς δεν μπορεί να κινηθεί. Σε μια προηγούμενη επίδειξη είχε βάλει πέντε στα οκτώ τρίποντα. Τα ρομπότ θα «στείλουν» στην ανεργία 20 εκατ. εργαζόμενους στα επόμενα δέκα χρόνια Το Cue 3 χρησιμοποιεί μια  ποικιλία αισθητήρων  και  κάμερες  για να υπολογίσει τη σωστή γωνία και τη δύναμη της βολής του. Η Toyota δεν έχει διευκρινίσει πώς θα μπορούσε να αξιοποιηθεί πρακτικά η σχετική τεχνολογία, πέρα από το να τονώνει το ηθικό των μηχανικών της (ιδίως των φίλων του μπάσκετ), σύμφωνα με τη βρετανική Daily Mail.  Η ιαπωνική εταιρεία έχει μέχρι σήμερα αναπτύξει αρκετά ανθρωποειδή ρομπότ, μεταξύ των οποίων ένα που παίζει βιολί. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/182238/rekor-gkines-stis-voles-petyxe-rompot-mpasketmpolistas
tech,www.cnn.gr,Η NASA στέλνει το drone Dragonfly προς εξερεύνηση του Τιτάνα,"08:53 Παρασκευή, 28 Ιουνίου 2019","Newsroom, CNN Greece","Η Αμερικανική Διαστημική Υπηρεσία ( NASA ) ανακοίνωσε ότι αποφάσισε να στείλει στον  Τιτάνα  το  Dragonfly,  ένα ιπτάμενο ρομποτικό μικρό όχημα (drone), για να εξερευνήσει τον εξωτικό παγωμένο δορυφόρο του Κρόνου, ο οποίος είναι  πλούσιος σε υδρογονάνθρακες  και άλλα οργανικά στοιχεία, που αποτελούν θεμέλιους λίθους της ζωής. Είναι η πρώτη φορά που ένα μακρινό ουράνιο σώμα δεν θα μελετηθεί ούτε από ρόβερ, ούτε από δορυφόρο. Η αποστολή θα εκτοξευθεί το 2026 και θα φτάσει στον Τιτάνα το 2036. Η αρχική διάρκεια της αποστολής θα είναι 2,7 χρόνια και ένας από τους στόχους της θα είναι να ανακαλύψει  χημικά ίχνη  προηγούμενης ή τωρινής ζωής. Η ιπτάμενη διαστημοσυσκευή, που θα επισκεφθεί δεκάδες τοποθεσίες του Τιτάνα, από κρατήρες ως αμμόλοφους, εκμεταλλευόμενη την πυκνή ατμόσφαιρα του δορυφόρου (τέσσερις φορές πιο πυκνή από τη γήινη), θα κινείται με οκτώ στροφεία (ρότορες) και θα μπορεί να πετάξει και να προσεδαφιστεί όπως ένα μεγάλο drone στη Γη. «Με την αποστολή Dragonfly, η NASA για μια ακόμη φορά θα κάνει κάτι που κανένας άλλος δεν μπορεί να κάνει. Η επίσκεψη σε αυτό τον μυστηριώδη ωκεάνιο κόσμο μπορεί να φέρει  επανάσταση σε όσα ξέρουμε για τη ζωή στο σύμπαν », δήλωσε ο επικεφαλής της NASA Τζιμ Μπριντενστάιν.  Χάρη στα στοιχεία που επί χρόνια έχει στείλει το σκάφος Cassini από τον Τιτάνα, οι επιστήμονες της NASA έχουν διαλέξει την κατάλληλη εποχή και τοποθεσία για την άφιξη του Dragonfly. Σε πρώτη φάση, θα προσεδαφιστεί στην περιοχή «Σαγκρι-Λα» κοντά στον ισημερινό του δορυφόρου, η οποία θυμίζει τους αμμόλοφους της Ναμίμπια στην Αφρική.  Το drone θα «πηδάει» από το ένα μέρος στο άλλο , κάνοντας σύντομες πτήσεις έως οκτώ χιλιομέτρων κάθε φορά και κατεβαίνοντας για να συλλέξει δείγματα. Τελικά θα επισκεφθεί τον κρατήρα πρόσκρουσης Σελκ, όπου υπάρχουν ενδείξεις για υγρό νερό στο παρελθόν, οργανικά μόρια και παροχή ενέργειας (όλα τα συστατικά της ζωής). Συνολικά το Dragonfly θα πετάξει πάνω από 175 χιλιόμετρα, σχεδόν διπλάσια απόσταση από όλα μαζί τα ρόβερ στον 'Αρη. Ο Τιτάν έχει μια ατμόσφαιρα με βάση το άζωτο, όπως η Γη, αλλά έχει νέφη και βροχές από μεθάνιο. 'Αλλες οργανικές ουσίες σχηματίζονται στην ατμόσφαιρα του και πέφτουν στο έδαφος σαν χιόνι. Ο δορυφόρος, ο δεύτερος μεγαλύτερος στο ηλιακό μας σύστημα, είναι μεγαλύτερος από τον πλανήτη Ερμή. Απέχει από τον Ήλιο δεκαπλάσια απόσταση από ό,τι η Γη, με αποτέλεσμα η θερμοκρασία του να είναι περίπου μείον 179 βαθμοί Κελσίου, ενώ η ατμοσφαιρική πίεση στην επιφάνεια του είναι περίπου 50% μεγαλύτερη από ό,τι της ατμόσφαιρας στη Γη. Η αποστολή Dragonfly θα αποτελέσει μέρος του ευρύτερου προγράμματος New Frontiers (Νέα Σύνορα) της NASA, το οποίο περιλαμβάνει επίσης τις ήδη ευρισκόμενες σε εξέλιξη αποστολές New Horizons στον Πλούτωνα και στη Ζώνη Κάιπερ, Juno στο Δία και Osiris-Rex στον αστεροειδή Μπενού. Την ευθύνη του Dragonfly θα έχει το Εργαστήριο Εφαρμοσμένης Φυσικής (APL) του Πανεπιστημίου Τζονς Χόπκινς της Βαλτιμόρης, αυτό που κάποτε διηύθυνε ο Έλληνας διαστημικός επιστήμονας και ακαδημαϊκός Σταμάτης Κριμιζής. Διαβάστε επίσης Ρεκόρ Γκίνες στις βολές πέτυχε ρομπότ - μπασκετμπολίστας Τα ρομπότ θα «στείλουν» στην ανεργία 20 εκατ. εργαζόμενους στα επόμενα δέκα χρόνια Βαθαίνει το... μυστήριο: Χάθηκε το μεθάνιο στην ατμόσφαιρα του Άρη που είχε βρει το ρόβερ Curiosity",https://www.cnn.gr/tech/story/182376/h-nasa-stelnei-to-drone-dragonfly-pros-exereynisi-toy-titana
tech,www.cnn.gr,Οι ειδικοί προειδοποιούν: Μη φορτίζετε τα κινητά σας όλη τη νύχτα,"10:44 Παρασκευή, 28 Ιουνίου 2019","Newsroom, CNN Greece","Άναυδοι έμειναν οι γονείς ενός 11χρονου αγοριού στο Στάφορντσαϊρ, όταν διαπίστωσαν ότι το τάμπλετ το οποίο  φόρτιζε  ο γιος τους πάνω στο στρώμα  κατά τη διάρκεια της νύχτας,  είχε αφήσει μια  τρύπα  σε αυτό. Οι ειδικοί προειδοποιούν ότι δεν πρέπει να φορτίζουμε τις ηλεκτρικές συσκευές σε πιθανώς εύφλεκτες επιφάνειες. Όπως ανέφερε ο Πολ Σο δεν πρέπει ποτέ να τοποθετούμε τα κινητά μας κάτω από τα μαξιλάρια συνεχίζουν να θερμαίνονται ξύλινο τραπέζι Τι άλλο πρέπει να γνωρίζουμε όμως σχετικά με την ηλεκτρική ενέργεια ώστε να είμαστε πάντα ασφαλείς; Όπως ανέφεραν ειδικοί στην εφημερίδα, είναι χρήσιμο να  βγάζετε από την πρίζα  συσκευές όπως το πλυντήριο πιάτων, τον βραστήρα ή την τοστιέρα όταν βγαίνετε από το σπίτι. Συσκευές όπως το ψυγείο που έχει ψηφιακό ρολόι μπορείτε να τις αφήσετε όπως είναι. Μερικές άλλες συμβουλές που δίνουν είναι να μην χρησιμοποιούμε τα  εργαλεία του κήπου  χωρίς ρελέ διαφυγής (είναι άκρως επικίνδυνο) και να μην αφήνουμε στην πρίζα το πλυντήριο ρούχων όταν πηγαίνουμε για ύπνο το βράδυ. Οι ειδικοί σημειώνουν ότι δεν υπάρχει κίνδυνος να παραμείνει ανοιχτή η τηλεόραση όταν έχει καταιγίδα, ενώ όταν αλλάζετε μια λάμπα, εάν ο λαμπτήρας αρχίσει να αναβοσβήνει καλό θα ήταν να σταματήσετε, να σβήσετε το φως και ύστερα να συνεχίσετε με την τοποθέτησή του. Διαβάστε επίσης Ρωσία: Σάλος με τις αδερφές που σκότωσαν τον πατέρα τους που τις κακοποιούσε καθημερινά Έντονη αντίδραση του Τουσκ σε δηλώσεις του Πούτιν για τη δημοκρατία G20: Άνοιξε τις εργασίες της με μηνύματα για το εμπόριο και την ένταση στον Περσικό",https://www.cnn.gr/tech/story/182387/oi-eidikoi-proeidopoioyn-mi-fortizete-ta-kinita-sas-oli-ti-nyxta
tech,www.cnn.gr,DeepNude: Η ανατριχιαστική εφαρμογή που έγδυνε γυναίκες ευτυχώς… πέθανε ,"18:28 Παρασκευή, 28 Ιουνίου 2019","Newsroom, CNN Greece","Η άκρως αμφιλεγόμενη εφαρμογή DeepNude , που  εξαφάνιζε από φωτογραφίες γυναικών τα ρούχα τους  και τις μετέτρεπε σε  γυμνές φωτογραφίες , με τη βοήθεια της  τεχνητής νοημοσύνης , είχε ζωή λιγότερη από ένα εικοσιτετράωρο. Το αποτέλεσμα της παραποίησης των φωτογραφιών ήταν αρκετά ρεαλιστικό, ενώ  περισσότεροι από 500.000 άνθρωποι πρόλαβαν να χρησιμοποιήσουν την εφαρμογή. Το Deepnude.com λάνσαρε την Τετάρτη δύο εκδόσεις, τη δωρεάν και την «ολοκληρωμένη» αξίας 50 δολαρίων. Στη δωρεάν έκδοση υπήρχε ένα μεγάλο υδατογράφημα στα πλαστά επίμαχα σημεία παράγοντας τη γυμνή φωτογραφία σε χαμηλότερη ποιότητα, ωστόσο στη επί πληρωμή έκδοση το υδατογράφημα ήταν μικρότερο και σε σημείο που θα μπορούσε εύκολα να αποκοπεί, χωρίς «εκπτώσεις» σε ποιότητα και ανάλυση. Ο άνθρωπος πίσω απο την εφαρμογή, μιλώντας στο αμερικανικό Vice, δήλωσε ότι η DeepNude «εκπαιδεύτηκε» πάνω σε περισσότερες από 10.000 γυμνές φωτογραφίες γυναικών, χρησιμοποιώντας εργαλεία τεχνητής νοημοσύνης για την τελική ανάπτυξή της. Η ομάδα της DeepNude, η οποία έχει επιλέξει να κρατήσει την ανωνυμία της, ανακοίνωσε την Πέμπτη μέσω Twitter την πλήρη απόσυρση της εφαρμογής και την απενεργοποίηση της ιστοσελίδας, χωρίς  καμία πιθανότηταεπανενεργοποίησης .  pic.twitter.com/8uJKBQTZ0o June 27, 2019 μεγάλη πιθανότητα κακόβουλης χρήσης της εφαρμογή Ο ίδιος δημιουργός της DeepNude, δήλωσε ότι αργά ή γρήγορα κάποιος θα έφτιαχνε μια αντίστοιχη εφαρμογή, απλά έτυχε να είναι ο πρώτος. Η ομάδα ανέφερε, ότι η τεχνολογία για κάτι τέτοιο είναι πανέτοιμη αλλά ο κόσμος δεν είναι ακόμα έτοιμος να τη δεχτεί.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/182454/deepnude-h-anatrixiastiki-efarmogi-poy-exafanize-ta-royxa-apo-fotografies-gynaikon-pethane
tech,www.cnn.gr,Γιατί ο συνιδρυτής της Wikipedia καλεί τους χρήστες κοινωνικών δικτύων σε καθολική απεργία ,"08:58 Τρίτη, 02 Ιουλίου 2019","Newsroom, CNN Greece","Σε μια ιδιότυπη… απεργία καλεί τους πολίτες του κόσμου ο συνιδρυτής της διαδικτυακής εγκυκλοπαίδειας  Wikipedia , ο οποίος ζητά από τους χρήστες των  κοινωνικών   δικτύων  να μην μπουν στα προφίλ τους στις 4-5 Ιουλίου και να στείλουν ένα ηχηρό μήνυμα στους  κολοσσούς τεχνολογίας. Ο δρ. Λάρι Σάνγκερ ζητά από τους χρήστες να δείξουν την δυσαρέσκειά τους απέναντι στα κοινωνικά δίκτυα για τον τρόπο με τον οποίο διαχειρίζονται τα  προσωπικά  τους  δεδομένα . «Πρέπει να κάνουμε πολύ θόρυβο, να επιδείξουμε τους συλλογικούς μυς μας και να απαιτήσουμε από τις γιγάντιες επιχειρήσεις που επιχειρούν να μας χειραγωγήσουν, να μας επιστρέψουν τον έλεγχο πάνω στα δεδομένα μας, στην ιδιωτικότητα και στην εμπειρία του χρήστη», αναφέρει στο κάλεσμα του ο Σάνγκερ.   Όπως λέει, όσοι περισσότεροι συμμετάσχουν στην « απεργία », τόσο πιο δυνατά θα ακουστεί το μήνυμα της μαζικής δυσαρέσκειας και υπάρχει τότε ελπίδα τα μεγάλα κοινωνικά δίκτυα όπως το  Facebook  να προχωρήσουν σε αλλαγές, που θα προσδώσουν στους χρήστες περισσότερο έλεγχο πάνω στα δεδομένα τους, ενώ θα καταστήσει τα ίδια πιο ανοιχτά, αλλά και διαλειτουργικά, ώστε μια ανάρτηση σε ένα δίκτυο να μπορεί να εμφανιστεί και σε ένα άλλο.  8 Photos: 8 Photos: 8 Photos: 8 Photos: 8 Photos: 8 Photos: 8 Photos: 8 Photos: κοινωνικά μέσα Το κείμενο, που κυκλοφόρησε ήδη ευρέως μέσω Twitter, Reddit κ.α., καλεί τα κοινωνικά δίκτυα να αποκεντρωθούν και να σέβονται πλέον τα δικαιώματα των ανθρώπων για ελεύθερο λόγο, ιδιωτικότητα και ασφάλεια. Ο Σάνγκερ ζήτησε από άλλους να διαδώσουν τη Διακήρυξη μέσω Facebook, καθώς ο ίδιος δεν διατηρεί λογαριασμό σε αυτό.  Όμως, ορισμένοι χρήστες  εξέφρασαν αμφιβολίες  κατά πόσο η «απεργία» θα έχει πραγματικά μαζική συμμετοχή και ανταπόκριση. Άλλωστε, αρκετοί που έχουν σοβαρά παράπονα από δίκτυα όπως το Facebook, τα έχουν ήδη εγκαταλείψει (τυπικό παράδειγμα ο ίδιος ο Σάνγκερ…).  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/182803/giati-o-synidrytis-tis-wikipedia-kalei-toys-xristes-koinonikon-diktyon-se-katholiki-apergia
tech,www.cnn.gr,Huawei: Σε αναμονή των οριστικών αποφάσεων της αμερικανικής κυβέρνησης,"11:13 Τετάρτη, 03 Ιουλίου 2019",,"Συγκρατημένα  αισιόδοξοι  παρουσιάζονται τα στελέχη της  Huawei   όσον αφορά το ζήτημα που έχει προκύψει τις τελευταίες εβδομάδες με την απαγόρευση που έχει επιβάλλει η κυβέρνηση των  ΗΠΑ   στις αμερικανικές εταιρείες να συνεργάζονται με τον κινεζικό τεχνολογικό κολοσσό. Τα σχόλια του πρόεδρου των Ηνωμένων Πολιτειών,  Ντόναλντ Τραμπ  το περασμένο Σαββατοκύριακο στο πλαίσιο της συνόδου κορυφής του  G20   που ανέφεραν ότι θα πρέπει να αναμένεται « χαλάρωμα » των περιορισμών όσον αφορά τη Huawei, έχουν δημιουργήσει αισιοδοξία για επίλυση του ζητήματος, αλλά μέχρι στιγμής δεν έχει υπάρξει κάποια επίσημη ανακοίνωση από την πλευρά του αρμόδιου υπουργείου Εμπορίου των ΗΠΑ. « Περιμένουμε  την απόφαση του υπουργείου Εμπορίου αλλά μέχρι τότε συνεχίζουμε να κινούμαστε με φυσιολογικούς ρυθμούς» ήταν η χαρακτηριστική ατάκα του Lin Bing, επικεφαλής του τμήματος συσκευών της Huawei για την Ελλάδα, σε συνάντηση που είχε με εκπροσώπους των μέσων ενημέρωσης. Η Huawei έχει ενταχθεί σε μία λίστα της αμερικανικής κυβέρνησης που απαγορεύει σε αμερικανικές εταιρείες να συνεργάζονται μαζί της. Το μεγαλύτερο πρόβλημα αφορά τη χρήση του  Android  σε συσκευές της Huawei, αν και θα πρέπει να σημειωθεί ότι μέχρι το τέλος Αυγούστου όλες οι συσκευές του κινεζικού κολοσσού που έχουν ανακοινωθεί ή βρίσκονται σε φάση παραγωγής έχουν ή θα έχουν προεγκατεστημένο το δημοφιλές λειτουργικό σύστημα της Google και θα λαμβάνουν τις σχετικές αναβαθμίσεις ασφαλείας. Βέβαια, οι περιορισμοί δεν επηρεάζουν μόνο τη Huawei αλλά πολλές αμερικανικές εταιρείες, όπως είναι η Intel και η Qualcomm πέραν της Google, οι οποίες έχουν απώλειες δισεκατομμυρίων δολαρίων από τη «διακοπή» της σχέσης τους με τη Huawei. Σύμφωνα με τον κ. Lin Bing, πάντως, οι  επιπτώσεις  από τον θόρυβο που έχει δημιουργηθεί είναι μικρότερες του αναμενομένου τουλάχιστον όσον αφορά στην Ελλάδα, όπου η Huawei διατήρησε σε υψηλά επίπεδα τα μερίδια αγοράς της όσον αφορά στις πωλήσεις smartphones τον Μάιο, ενώ εκτιμά ότι θα κινηθεί ακόμη καλύτερα τον Ιούνιο και τον Ιούλιο. «Έχουμε τη  στήριξη  των συνεργατών μας» δήλωσε ο κ. Lin Bing, ο οποίος παραδέχτηκε πάντως ότι υπήρξε μία μείωση στις πωλήσεις των συσκευών που κινούνται στα υψηλότερα στρώματα της αγοράς, σπεύδοντας να προσθέσει ότι γενικότερα υπάρχει πτώση στις πωλήσεις των ακριβότερων μοντέλων όλων των κατασκευαστών. Αυτό που αξίζει επισήμανσης είναι ότι η Huawei συνεχίζει κανονικά όσον αφορά τον προγραμματισμό της για την παρουσίαση και διάθεση συσκευών. Για παράδειγμα, προχώρησε με την παρουσίαση του  Mate 20x 5G , το οποίο μπορεί να δούμε και στην ελληνική αγορά μέσα στο 2019, όπως είναι πιθανό να διατεθεί και το Mate X, το πρώτο αναδιπλούμενο (foldable) smartphone της κινεζικής εταιρείας. Επιπλέον, η επόμενη «ναυαρχίδα» της Huawei, το  Mate 30 Pro  πρόκειται να παρουσιαστεί μέσα στον Σεπτέμβριο, όπως ήταν ο αρχικός προγραμματισμός. «Είμαστε προετοιμασμένοι για όλα τα ενδεχόμενο» τόνισε ο κ. Lin Bing, σύμφωνα με τον οποίο η Huawei θα βγει πιο δυνατή από τη συγκεκριμένη υπόθεση. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/182956/huawei-se-anamoni-ton-oristikon-apofaseon-tis-amerikanikis-kyvernisis
tech,www.cnn.gr,Apple: Ο σχεδιαστής των επιτυχιών «εγκαταλείπει» τον κολοσσό ,"14:50 Παρασκευή, 28 Ιουνίου 2019","Newsroom, CNN Greece","iPhone , iMac, iPod... H  Apple   οφείλει σχεδόν όλες τις εμπορικές της επιτυχίες των τελευταίων 20 και πλέον ετών στη δημιουργικότητα του σχεδιαστή της, του Βρετανού  Τζόνι Άιβ . Ο τεχνολογικός κολοσσός, όμως, αναγκάζεται να… ξεβολευτεί, καθώς ο σχεδιαστής αποφάσισε να ιδρύσει τη δική του εταιρεία. Ωστόσο, ο ομφάλιος λώρος δεν κόπηκε: ο 52χρονος  Τζόναθαν  ' Αιβ , που έγινε ένας από τους διασημότερους βιομηχανικούς σχεδιαστές παγκοσμίως, θα συνεχίσει να εργάζεται για την Apple μέσω της δικής του νέας επιχείρησης, της LoveFrom, που θα αρχίσει να λειτουργεί το 2020. «Ο Τζόνι είναι μια μοναδική μορφή στον κόσμο του σχεδίου και ο ρόλος του στην αναγέννηση της Apple είναι πολύ μεγάλος, από το επαναστατικό iMac το 1998 έως το  iPhone » το 2007 ή ακόμη τη νέα έδρα του ομίλου στην Καλιφόρνια, το Apple Park, υπογραμμίζει ο πρόεδρος της Apple  Τιμ   Κουκ  σε ανακοίνωση. Ο Σερ Τζόναθαν, όπως αποκαλείται ο σχεδιαστής μετά από τον τίτλο ευγενείας που του έδωσε η Βασίλισσα Ελισάβετ, θα αποχωρήσει επίσημα από τη θέση του επικεφαλής σχεδίου της Apple εντός του έτους. Η αποχώρησή του συμπίπτει με μια στιγμή-ορόσημο στην ιστορία της Apple, που θέλει νέος αέρας να φυσήξει στις υπηρεσίες της, την ώρα που οι πωλήσεις του iPhone υποχωρούν. Ο 'Αιβ είναι αναμφισβήτητα ο δημιουργός της εμπορικής επιτυχίας των προϊόντων της Apple, που φημίζονται για το προσεγμένο, εκλεπτυσμένο,  μινιμαλιστικό  τους σχέδιο, όπως έλεγε ο αείμνηστος πρόεδρος και ιδρυτής της εταιρίας Στιβ Τζομπς.  23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: 23 Photos: Ο Τζομπς που πέθανε το 2011 ήθελε τα ηλεκτρονικά προϊόντα να είναι εύκολα στη χρήση τους και αισθητικά ελκυστικά, συμπεριλαμβανομένου του εσωτερικού των συσκευών, εκεί όπου ο πελάτης δεν ρίχνει ποτέ το βλέμμα. Το ντουέτο Στιβ Τζομπς-Τζόνι 'Αιβ σφράγισε το  αισθητικό   ύφος  Apple, που θα γίνει εμπορικό σήμα και μείζον πλεονέκτημα του μάρκετινγκ. «Εάν είχα έναν πνευματικό συνέταιρο στην Apple, αυτός θα ήταν ο Τζόνι. Ο Τζόνι και εγώ επινοούμε τα περισσότερα προϊόντα μαζί, μετά καλούμε τους άλλους και τους ρωτάμε 'λοιπόν τί πιστεύετε γι αυτό;» είχε πει κάποτε για αυτόν ο  Στιβ Τζομπς , σύμφωνα με τη βιογραφία του τελευταίου που έγραψε ο Βάλτερ 'Αιζακσον (2011). Ο Τζόνι 'Αιβ εντάχθηκε στην Apple τo 1992, όπου εργάστηκε επί μια δεκαετία στην υπηρεσία σχεδίων. Ο Βρετανός εφάρμοσε στην πράξη τις απαιτήσεις του ανεξάντλητου Στιβ Τζομπς, σχεδιάζοντας κυρίως το iMac. Αυτός ο υπολογιστής γραφείου με πλαίσιο στρογγυλεμένο, έγχρωμο, ημιδιαφανές θα υπογράψει την αρχή της αναγέννησης του ομίλου πριν ακολουθήσουν άλλα πετυχημένα προϊόντα, όπως το iPhone.  35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: 35 Photos: Γεννημένος στο Λονδίνο το 1967, ο Τζόναθαν 'Αιβ βρίσκεται επίσης πίσω από το φορητό μουσικό mp3 player iPod, τον πολύ λεπτό φορητό υπολογιστή  MacBook   Air  ή ακόμη το τάμπλετ iPad... Ο 'Αιβ σχεδίασε ""το εσωτερικό"" των iPhone: το σχέδιο του λειτουργικού συστήματος κινητής τηλεφωνίας iOS. Στις αρχές της δεκαετίας του  1990 , καθώς εργαζόταν στο γραφείο σχεδίων Tangerine, αυτός που νόμιζε ότι έχει «πραγματικά προβλήματα με τους υπολογιστές», γιατί πίστευε ότι δύσκολα μπορούν να γίνουν οικείοι, πλησίασε την Apple, η οποία αναζητούσε έναν σύμβουλο σχεδίου, όπως αναφέρει ο ίδιος στην ιστοσελίδα του Μουσείου Σχεδίου του Λονδίνου. «Έπειτα από σχεδόν τριάντα χρόνια και αναρίθμητα σχέδια και προγράμματα, είμαι ιδιαίτερα περήφανος για το έργο που επιτελέστηκε για τη συγκρότηση μιας ομάδας σχεδίου που είναι απαράμιλλη», έγραφε ο Τζόνι 'Αιβ χθες, Πέμπτη, στην ανακοίνωση της Apple. Απόδειξη της αδιαμφισβήτητης θέσης του στο DNA της Apple, η ξαφνική αποχώρηση του 'Αιβ έγινε δεκτή με επιφυλακτικότητα από τις αγορές. Γύρω στις 02.00 ώρα Ελλάδας σήμερα η μετοχή υποχωρούσε ακόμη 0,75% στις ηλεκτρονικές μεταμεσονύκτιες συναλλαγές μετά το κλείσιμο της επίσημης πλατφόρμας της Γουόλ Στριτ. Η αποχώρησή του «δημιουργεί ένα κενό» στους κόλπους της εταιρίας καθώς «ο Τζόνι είναι σαφώς αναντικατάστατος και ήταν ένα από τα σημαντικότερα πρόσωπα της Apple τις τελευταίες δεκαετίες», επιβεβαιώνει ο αναλυτής Ντάνιελ 'Αιβς, του γραφείου  Wedbush , σημειώνοντας παράλληλα ότι η μελλοντική συνεργασία μεταξύ της LoveFrom και της Apple μετριάζει το πλήγμα για τον όμιλο. Πράγματι, ο 'Αιβ δεν θα αντικατασταθεί στη θέση του « επικεφαλής  του γραφείου σχεδίων». Οι δύο νυν υπεύθυνοι του γραφείου θα διευθετούν τα θέματα μέσα στην εταιρεία. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/182418/apple-o-sxediastis-ton-epityxion-egkataleipei-ton-kolosso
tech,www.cnn.gr,«Λίφτινγκ» στο Google Maps: Τα δύο νέα χαρακτηριστικά που θα κάνουν πιο… εύκολη τη ζωή μας ,"15:59 Παρασκευή, 28 Ιουνίου 2019","Newsroom, CNN Greece","Η υπηρεσία  Google   Maps , οι γνωστοί σε όλους χάρτες, αποκτά πλέον δύο νέα χαρακτηριστικά, που θα βοηθήσουν τους κατοίκους των πόλεων να προγραμματίσουν καλύτερα τις διαδρομές τους και να τις πραγματοποιούν με μεγαλύτερη άνεση. Το Google Maps θα παρέχει πλέον « ζωντανή » ενημέρωση για τις καθυστερήσεις στην κυκλοφορία των λεωφορείων σε σημεία όπου δεν παρέχονται τέτοιες πληροφορίες σε  πραγματικό χρόνο  από τα κέντρα των συγκοινωνιών. Έτσι, οι πολίτες θα μπορούν να δουν αν το  λεωφορείο  τους καθυστερεί, πόσο θα αργήσει και θα έχουν πιο ακριβείς πληροφορίες για τα ωράρια των δρομολογίων, βασισμένες σε πραγματικές συνθήκες κυκλοφορίας στη διαδρομή που τους ενδιαφέρει. Θα βλέπουν, επίσης, πάνω στον χάρτη πού ακριβώς  σημειώνονται  οι  καθυστερήσεις , ώστε να ξέρουν τι τους περιμένει πριν καν επιβιβαστούν.   Επίσης, το  Google Maps  θα παρέχει προβλέψεις συνωστισμού στα μέσα μαζικής μεταφοράς, ώστε να μπορεί κανείς να ξέρει πόσο γεμάτο θα είναι το λεωφορείο, το τρένο ή το μετρό που θα χρησιμοποιήσει, με βάση προηγούμενες διαδρομές. Οι χρήστες θα ξεκινήσουν από σήμερα να βλέπουν τα δύο νέα χαρακτηριστικά στο Google Maps, σε περίπου 200 πόλεις του κόσμου, τόσο σε  Android  όσο και σε  iOS .  Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/182431/liftingk-sto-google-maps-ta-dyo-nea-xaraktiristika-poy-tha-kanoyn-pio-eykoli-ti-zoi-mas
tech,www.cnn.gr,Προ των πυλών η «έξυπνη αστυνόμευση»: Πώς θα αλλάξουν οι έλεγχοι της Ελληνικής Αστυνομίας,"15:44 Τετάρτη, 03 Ιουλίου 2019","Newsroom, CNN Greece","Με 1.000 « έξυπνες» συσκευές », οι οποίες θα έχουν τη μορφή και το σχήμα ενός smartphone, θα εξοπλιστούν οι  αστυνομικοί   στο πλαίσιο του έργου της «έξυπνης αστυνόμευσης», του οποίου στόχος είναι η αποτελεσματική αστυνόμευση με τη γρήγορη και ασφαλή ταυτοποίηση πολιτών, οχημάτων και αντικειμένων. Τη μελέτη, τον σχεδιασμό, την ανάπτυξη και την παράδοση του ολοκληρωμένου πληροφοριακού συστήματος ανέλαβε η Intracom Telecom, η οποία υπέγραψε συμφωνία με το Αρχηγείο Ελληνικής Αστυνομίας του υπουργείου Προστασίας του Πολίτη. Το σύστημα αποτελείται από  εξοπλισμό  και  λογισμικό  για την αναγνώριση προσώπου, δακτυλικών αποτυπωμάτων, γνησιότητας διαφόρων εγγράφων ασφαλείας στα σημεία των ελέγχων, καθώς επίσης και την παροχή δυνατότητας σύνθετων αναζητήσεων σε υφιστάμενες και νέες βάσεις δεδομένων, με παράλληλη συσχέτιση όλων των παραπάνω πληροφοριών, σύμφωνα με όσα αναφέρονται σε δημοσίευμα της εφημερίδας «Έθνος». Όπως τονίζεται στην ανακοίνωση της Intracom Telecom, μέσω του έργου της « έξυπνης αστυνόμευσης » οι πεζές και εποχούμενες περιπολίες που αστυνομεύουν σε ολόκληρη την επικράτεια θα αποκτήσουν πρόσβαση στο ολοκληρωμένο πληροφοριακό σύστημα με ασφαλή και κρυπτογραφημένο τρόπο, μέσω έξυπνων φορητών συσκευών, για τον προσδιορισμό και την επαλήθευση της ταυτότητας των πολιτών που υπόκεινται σε επιτόπιο έλεγχο, προκειμένου να υπάρξει μείωση του κινδύνου διαφυγής των παραβατών, αλλά και να τονωθεί έμπρακτα το αίσθημα ασφάλειας των πολιτών. Βάσει αυτών των στοιχείων, οι αστυνομικοί θα μπορούν, μεταξύ άλλων, να ελέγχουν  γρήγορα  εάν ένα όχημα είναι κλεμμένο, με τη νέα διαδικασία να εξοικονομεί χρόνο, καθώς έως σήμερα οι αστυνομικοί καλούνταν να διαβιβάζουν στο επιχειρησιακό κέντρο τα στοιχεία του υπόπτου ή την πινακίδα κυκλοφορίας κάποιου οχήματος, περιμένοντας στη συνέχεια απάντηση για το εάν έχουν απασχολήσει τις Αρχές ή όχι. «Η επέκταση της “έξυπνης αστυνόμευσης” θα βοηθήσει την  Ελληνική Αστυνομία  να επικεντρωθεί στις πηγές εγκληματικότητας, επιτρέποντάς της ταυτόχρονα να παίρνει αποφάσεις στρατηγικής σημασίας και να ανταποκρίνεται ταχύτερα στα εκάστοτε περιστατικά. Είμαι βέβαιος ότι η συνεργασία αυτή ανοίγει τον δρόμο για μελλοντικά έργα επιτήρησης και ασφάλειας σε διεθνές επίπεδο» επεσήμανε σε δηλώσεις του ο γενικός διευθυντής Τομέα Υπηρεσιών της Intracom Telecom, Νικόλαος Βελέντζας. Διαβάστε επίσης Πάσχα με κορωνοϊό: Το σχέδιο της ΕΛ.ΑΣ.  Οικονόμου στο CNN Greece: Το Πάσχα η ΕΛ.ΑΣ. θα είναι παντού  Viber: Αυτό το μήνυμα θα… αυτοκαταστραφεί",https://www.cnn.gr/tech/story/182971/pro-ton-pylon-i-exypni-astynomeysi-pos-tha-allaxoyn-oi-elegxoi-tis-ellinikis-astynomias
tech,www.cnn.gr,Λύθηκαν τα προβλήματα σε Facebook και Instagram,"08:07 Πέμπτη, 04 Ιουλίου 2019","Newsroom, CNN Greece","Το  Facebook   ανακοίνωσε, σύμφωνα με το πρακτορείο Reuters, ότι αποκαταστάθηκε το  τεχνικό πρόβλημα  που είχε ως συνέπεια την πολύωρη αδυναμία των χρηστών του, καθώς και των χρηστών των συγγενικών εφαρμογών του,  Instagram   και  Whatsapp , να στείλουν και να λάβουν εικόνες, βίντεο και άλλα αρχεία. Πολλοί χρήστες σε όλο τον κόσμο -και στην Ελλάδα- είχαν  πρόβλημα  την Τετάρτη, το οποίο δεν έχει ακόμη διευκρινισθεί πού ακριβώς οφειλόταν. Το Facebook δήλωσε ότι κατά τη διάρκεια  εργασιών ρουτίνας  για συντήρηση του δικτύου του, προκλήθηκε ένα τεχνικό πρόβλημα, που έκανε δύσκολη τη ζωή πολλών χρηστών του διεθνώς. Ωστόσο, αρνήθηκε να σχολιάσει κατά πόσο θα αποζημιώσει τις επιχειρήσεις που διαφημίζονται σε αυτό σε καθημερινή βάση. Για άγνωστο λόγο, προβλήματα παρουσιάσθηκαν και στο  Twitter   για ορισμένους χρήστες. Το δίκτυο ανακοίνωσε ότι έχουν «λυθεί σχεδόν κατά 100%». Συνολικά, περισσότεροι από  14.000 χρήστες  ανέφεραν προβλήματα με το Instagram, ενώ περισσότεροι από  7.500  και  1.600  χρήστες ανέφεραν προβλήματα με το  Facebook  και το  WhatsApp , σύμφωνα με το Downdetector.com. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/183075/lythikan-ta-provlimata-se-facebook-kai-instagram
tech,www.cnn.gr,"Wellness και Τεχνολογία μαζί, πιο προσιτά από ποτέ! ","11:33 Δευτέρα, 08 Ιουλίου 2019","Newsroom, CNN Greece","Με τους όρους «wellness», «wellbeing» και «workout» να αποτελούν πλέον αναπόσπαστο κομμάτι της καθημερινότητάς μας και τη βιομηχανία της ευεξίας να «ανθεί» τα τελευταία χρόνια, δεν υπάρχει αμφιβολία πως η στροφή σε έναν πιο υγιεινό τρόπο ζωής είναι γεγονός για εκατομμύρια ανθρώπους. Ο ομολογουμένως στρεσογόνος σύγχρονος τρόπος ζωής φαίνεται πως μας ώθησε να στραφούμε στην υιοθέτηση περισσότερων ποιοτικών συνηθειών σε ό,τι αφορά στην υγεία μας. Και το εν λόγω φαινόμενο, δημιούργησε μία σειρά από τάσεις οι οποίες φέρονται να αναβαθμίζουν την καθημερινότητά μας και σχετίζονται κατά βάση με την τεχνολογία. Σε μία προσπάθεια να διαπιστώσουμε κατά πόσο η τεχνολογία μπορεί πράγματι να βελτιώσει τη ζωή μας και εκμεταλλευμένοι τις προσφορές που «τρέχουν» αυτή την εποχή στο κορυφαίο brand «έξυπνων» τηλεφώνων, πήραμε στα χέρια μας τα νέα  Honor  8 A  και  Honor  8 S  και το gadget για το οποίο όλοι μιλούν το τελευταίο διάστημα: Το  Honor Band 4 Running  - το οποίο αυτές τις ημέρες μπορείτε να λάβετε δώρο με την αγορά του  Honor 8A   (θα το βρείτε τώρα από τα 179 στα 159 ευρώ ) και του  Honor 8S   (στα 139 ευρώ)  από κάθε συνεργαζόμενο κατάστημα. Και τα συμπεράσματα στα οποία καταλήξαμε έχουν εξαιρετικό ενδιαφέρον και αποδεικνύουν πως το «αύριο» είναι ήδη εδώ -ακόμη και σε ό,τι αφορά στον τρόπο που ασκούμαστε. Ιδού, λοιπόν, όσα γνωρίζουμε και μπορούμε να κάνουμε σήμερα με το Honor Band 4 Running Ένας  tech  « personal   trainer »  Με δυνατότητα παρακολούθησης της στάσης μας στο τρέξιμο, την επιλογή να το φοράμε στον καρπό ή τα παπούτσια μας και ανθεκτικότητα στο νερό μέχρι και τα 50 μέτρα, αυτό το gadget αξίζει την προσοχή μας -είτε επιλέξουμε το wrist mode είτε το foot mode, που μετατρέπει τα παπούτσια τρεξίματος μας σε έναν «έξυπνο» σύνοδο στη γυμναστική. Δεν είναι τυχαίο το γεγονός ότι οι Millennials, δηλαδή η βασική ηλικιακή ομάδα καταναλωτών του σήμερα, έχει αντιληφθεί και «αγκαλιάσει» το ξεχωριστό αυτό «πάντρεμα» των wellbeing επιλογών και των πλέον σύγχρονων τεχνολογικών λύσεων. «Και γιατί όχι;», θα διερωτηθούμε. Αρκεί να λάβουμε υπόψη μας όλα όσα μπορεί να κάνει και να επιτύχει ένας άνθρωπος σήμερα σε ό,τι αφορά στη βελτίωση της υγείας του, έχοντας απλώς στην κατοχή του ένα «έξυπνο» κινητό και ένα εξίσου «έξυπνο» band για το τρέξιμο. Η παρακάτω λίστα είναι σίγουρα «διαφωτιστική». Καταγράφει με ακρίβεια τη φυσική μας κατάσταση:  Αρκεί ένας αλγόριθμος για να είμαστε σε θέση να γνωρίζουμε με ακρίβεια τα στοιχεία της φυσικής μας κατάστασης; Όπως φαίνεται στην περίπτωση του συγκεκριμένου τεχνολογικά εξελιγμένου running band, η απάντηση είναι θετική. Και αυτό διότι ο αλγόριθμος πάνω στον οποίο βασίζεται, εξασφαλίζει ότι κάθε βήμα καταγράφεται λεπτομερώς. Αποτελεί έναν επαγγελματικό οδηγό τρεξίματος:  Το πλέον σημαντικό στοιχείο -τουλάχιστον στη δική μας περίπτωση- σε ό,τι αφορά στο Honor Band 4 Running είναι το ότι διαθέτει έναν αισθητήρα έξι αξόνων. Το γεγονός αυτό του επιτρέπει να ανιχνεύσει εφτά διαφορετικά στοιχεία φυσικής κατάστασης, συμπεριλαμβανομένων του μοτίβου βηματισμού και κρούσης, της γωνίας, της εμβέλειας, του μήκους βημάτων, τον ρυθμό και τον χρόνο επαφής με το έδαφος. Με λίγα λόγια, συνιστά από μόνο του έναν επαγγελματικό οδηγό τρεξίματος, ο οποίος παρέχει μια λεπτομερή ανάλυση όλων των προπονήσεών μας. Η τεχνολογία που διαθέτει, λοιπόν, μας προειδοποιεί και μας βοηθά να αναγνωρίζουμε τα λάθη που ενδεχομένως κάνουμε. Αυτό σημαίνει ότι χάρη στο ομολογουμένως κομψό και ταυτόχρονο άνετο και ελαφρύ (όπως διαπιστώσαμε όταν το φορέσαμε) αυτό gadget, μπορούμε να μειώσουμε, για παράδειγμα, την απώλεια ενέργειας από την ακατάλληλη στάση σώματος και να βελτιώσουμε την αποτελεσματικότητα του τρεξίματός μας. Χάρη στη χρήση της ανάλυσης workout έχουμε, επίσης, τη δυνατότητα να μειώσουμε τους τραυματισμούς και να περιορίσουμε την επιβάρυνση των μυών και των αρθρώσεων μας, ενισχύοντας έτσι ουσιαστικά τις αποδόσεις μας. Αποτελεί κατά κάποιον τρόπο έναν tech «personal trainer» και σίγουρα, έναν πολύτιμο βοηθό. Και αυτό διότι κατεβάζοντας την ειδική εφαρμογή στο Honor smartphone μας, πέρα από τα παραπάνω πλεονεκτήματα και μεταξύ άλλων, όση ώρα το φοράμε στον καρπό μας, μας υπενθυμίζει τις δραστηριότητές μας και τους στόχους που έχουμε θέσει, υπολογίζει τις θερμίδες που καταναλώνουμε, καταμετρά τα βήματά μας, μας ειδοποιεί για εισερχόμενες κλήσεις και μηνύματα και μας προειδοποίει στην περίπτωση που έχουμε παραμείνει πολλή ώρα καθιστοί. Με anti-slip σχεδιασμό για να μην γλιστράει κατά τη διάρκεια της προπόνησης, διάρκεια μέχρι και 21 μέρες σε standby mode, οθόνη OLED 0,5 ιντσών που δουλεύει αποτελεσματικά με το κινητό μας και τη δυνατότητα παρακολούθησης του ύπνου μας (μπορεί να υπολογίσει με ακρίβεια αν βρισκόμαστε σε βαθύ ή ελαφρύ ύπνο), το σίγουρο είναι πως το μέλλον σε ό,τι αφορά στις κορυφαίες wellness εμπειρίες είναι εδώ. Στην περίπτωση που επιθυμείτε να αναβαθμίσετε τον τρόπο που κινείστε και προπονήστε, λοιπόν, αξίζει να φορέσετε και εσείς το  Honor Band 4 Running  και να «κατεβάσετε» το wellbeing app που θα κάνει τη διαφορά σε ό,τι αφορά στη βελτίωση της προσωπικής σας ευεξίας. Θα το αποκτήσετε εντελώς δωρεάν με τις προσφορές που «τρέχουν» τώρα στα Honor 8A και Honor 8S κινητά -και δεν είναι οι μόνες την περίοδο που διανύουμε.  Διότι πέρα από το  tech  αυτό δώρο και τις εξαιρετικές τιμές στα  smartphone  που προαναφέραμε, μπορείτε επίσης να αποκτήσετε τώρα το  Honor  10  Lite  32 GB  από 239 στα 179 ευρώ  και το Honor  7S  από 139€ στα 89€. . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/183629/wellness-kai-texnologia-mazi-pio-prosita-apo-pote
tech,www.cnn.gr,Facebook - Instagram: Νέο πρόβλημα - Τι συμβαίνει με τις φωτογραφίες και τα βίντεο,"16:35 Πέμπτη, 04 Ιουλίου 2019","Newsroom, CNN Greece","Νέο πρόβλημα λειτουργίας αντιμετωπίζουν  Facebook  και  Instagram  τόσο στην Ελλάδα, όσο και σε όλο τον κόσμο. Οι περισσότερες αναφορές έχουν να κάνουν με τις εικόνες και τα βίντεο στο Facebook, τα οποία δεν «φορτώνουν» και δεν εμφανίζονται κανονικά. Στο Instagram δεν ανανεώνεται το timeline σε πολλούς χρήστες, ενώ επίσης δεν εμφανίζονται φωτογραφίες και βίντεο. Το πρόβλημα φαίνεται πως εμφανίστηκε αρχικά στο Facebook και μετά από λίγο στο Instagram, όπως ακριβώς συνέβη και χθες την ίδια ώρα. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/183147/facebook-instagram-neo-provlima-ti-symvainei-me-tis-fotografies-kai-ta-vinteo
tech,www.cnn.gr,Cadreon: το νέο Programmmatic Unit της IPG Mediabrands,"16:50 Δευτέρα, 08 Ιουλίου 2019","Newsroom, CNN Greece","Η IPG Mediabrands λανσάρει στην Ελλάδα την Cadreon, την Ad Tech εταιρεία του δικτύου.  Η  Cadreon  είναι υπεύθυνη για το  programmatic trading  και την  ανάπτυξη πρωτοποριακών λύσεων στο χώρο του Advertising Technology. Δραστηριοποιείται παγκοσμίως σε 68 χώρες , με στόχο να  εξασφαλίζει  διευρυμένες και υψηλής απόδοσης programmatic λύσεις  για branding και performance καμπάνιες . Στην Ελλάδα η IPG Mediabrands δημιούργησε ένα εξειδικευμένο business unit, με την τεχνολογική υποστήριξη της Cadreon EMEA, το οποίο θα καλύψει τις ανάγκες των εταιρειών του ομίλου και των πελατών τους. Head of Cadreon στην Ελλάδα  έχει αναλάβει η  Θωμαή Γκλάρου-Σταυροπούλου , ένα στέλεχος με εμπειρία και βαθιά τεχνογνωσία στο χώρο του Ad Tech & Programmatic trading. Η  Ντομινίκ Μίκαϊτς ,  COO της IPG Mediabrands , δήλωσε :  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/183685/cadreon-to-neo-programmmatic-unit-tis-ipg-mediabrands
tech,www.cnn.gr,«Έπεσε» το twitter,"22:10 Πέμπτη, 11 Ιουλίου 2019","Newsroom, CNN Greece","Αναστάτωση έχει προκληθεί διεθνώς, καθώς το βράδυ της Πέμπτης διακόπηκε ξαφνικά η πρόσβαση στο  Twitter. Πιο συγκεκριμένα, μεγάλος αριθμός χρηστών του Twitter αντιμετώπιζε σοβαρά προβλήματα πρόσβασης στo δημοφιλές μέσο κοινωνικής δικτύωσης. Μάλιστα χρήστες αντικρίζουν το εξής μήνυμα όταν προσπαθούν να μπουν στη σελίδα τους:   Από τις 22:00 ώρα Ελλάδας (19:00 ώρα Γκρίνουιτς) το Twitter αντιμετωπίζει προβλήματα λειτουργίας σε όλο τον κόσμο, ανέφερε η εταιρεία. «Υπάρχει κάποιο  τεχνικό πρόβλημα.  Ευχαριστούμε που το πρόσεξες. Θα το φτιάξουμε σύντομα και τα πράγματα θα επανέλθουν στο κανονικό σύντομα», αναφέρει το μήνυμα αναφοράς σφάλματος στην προσπάθεια πρόσβασης στην πλατφόρμα. Η έκταση της διακοπής λειτουργίας δεν έχει διευκρινιστεί, αλλά έπειτα μια γρήγορη έρευνα των γραφείων του Γαλλικού Πρακτορείου στην Βόρεια Αμερική, την Νότια Αμερική και την Ευρώπη, έδειξε ότι η πρόσβαση στην πλατφόρμα είναι αδύνατη. Σύμφωνα με τον ιστότοπο παρακολούθησης διακοπών λειτουργίας Downdetector.com, έχουν καταγραφεί περίπου  70.000 περιστατικά  ανθρώπων που δεν έχουν πρόσβαση στην πλατφόρμα. «Διερευνούμε αυτή τη στιγμή τα προβλήματα που αντιμετωπίζουν οι άνθρωποι να συνδεθούν στο Twitter και θα σας ενημερώσουμε τι συμβαίνει», τόνισε μια εκπρόσωπος της διαδικτυακής πλατφόρμας. Οι μετοχές της Twitter Inc καταγράφουν πτώση κοντά στο 1% έπειτα από την εμφάνιση του προβλήματος. Διαβάστε επίσης Wellness και Τεχνολογία μαζί, πιο προσιτά από ποτέ!  Ετήσια εξοικονόμηση 150 εκατ. ευρώ θα φέρει το Σύζευξις ΙΙ Το πρόβλημα του Facebook αποκάλυψε τι κρύβεται πίσω από τις φωτογραφίες σου",https://www.cnn.gr/tech/story/184111/epese-to-twitter
tech,www.cnn.gr,Το πρόβλημα του Facebook αποκάλυψε τι κρύβεται πίσω από τις φωτογραφίες σου,"17:34 Πέμπτη, 04 Ιουλίου 2019","Newsroom, CNN Greece","Το  πρόβλημα  του Facebook , στο οποίο δεν εμφανίζονται φωτογραφίες, τόσο στην αρχική σελίδα όσο και στο Messenger, επέτρεψε στους χρήστες του να καταλάβουν πολλά σχετικά με το  πώς λειτουργούν τα tags  που επιλέγει το σύστημα τεχνητής νοημοσύνης της δημοφιλούς πλατφόρμας. Στη θέση των φωτογραφιών εμφανίζονταν  φράσεις  όπως «people smiling», «people dancing», «wedding and indoor» και «cat». Όλα τα παραπάνω αποκάλυψαν τι «βλέπει» η λεγόμενη τεχνολογία « Machine vision  (MV)» που χρησιμοποιείται από τις πλατφόρμες κοινωνικής δικτύωσης για να «διαβάζονται» εικόνες. Ωστόσο, όπως αναφέρεται και στο δημοσίευμα του  The Verge , δεν έχει γίνει ακόμα ξεκάθαρο το πώς χρησιμοποιούνται αυτές οι πληροφορίες κι αν βοηθούν στη στόχευση διαφημίσεων. Το σίγουρο πάντως είναι ότι ο ορατός κόσμος έχει γίνει πλέον  κατανοητός  -τουλάχιστον κατά ένα σημαντικό ποσοστό- από την τεχνητή νοημοσύνη σχεδόν στο ίδιο επίπεδο με το γραπτό λόγο. Oh yeah! I forgot Facebook uses machine learning to tag our photos with what it sees in the picture.  To be fair, ""one person, beard"" is pretty much a spot-on description of me.  pic.twitter.com/fCpydUxtpz 3 Ιουλίου 2019 Κρίνοντας από τις αντιδράσεις των χρηστών του Twitter, πρόκειται για μία πληροφορία που οι περισσότεροι δεν γνώριζαν.  One nice thing about Facebook being utterly borked right now is it gives you a chance to see what its (very nice!) accessibility feature auto-alting images does. https://t.co/a3w9PcOosR   pic.twitter.com/dnTXOih8Hp July 3, 2019 Πολλοί χρήστες σε όλο τον κόσμο -και στην Ελλάδα- αντιμετώπισαν προβλήματατα οποία δεν έχουν ακόμα διευκρινισθεί πού ακριβώς οφείλονταν. FB's broken AI photo recognition tool left one person out. It's either me or Judas  pic.twitter.com/L7bB4uC7tZ 3 Ιουλίου 2019 Το Facebook δήλωσε ότι κατά τη διάρκεια εργασιών ρουτίνας για συντήρηση του δικτύου του, προκλήθηκε ένα τεχνικό πρόβλημα, που έκανε δύσκολη τη ζωή πολλών χρηστών του διεθνώς. Ωστόσο, αρνήθηκε να σχολιάσει κατά πόσο θα αποζημιώσει τις επιχειρήσεις που διαφημίζονται σε αυτό σε καθημερινή βάση.  7 Photos: 7 Photos: 7 Photos: 7 Photos: 7 Photos: 7 Photos: 7 Photos: Συνολικά, περισσότεροι από 14.000 χρήστες ανέφεραν προβλήματα με το Instagram, ενώ περισσότεροι από 7.500 και 1.600 χρήστες ανέφεραν προβλήματα με το Facebook και το WhatsApp , σύμφωνα με το Downdetector.com. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/183125/ti-apokalyfthike-kata-tyxi-mesa-apo-to-provlima-toy-facebook
tech,www.cnn.gr,Ετήσια εξοικονόμηση 150 εκατ. ευρώ θα φέρει το Σύζευξις ΙΙ,"09:14 Παρασκευή, 05 Ιουλίου 2019",,"Στα 150 εκατ. ευρώ ετησίως εκτιμάται πως θα ανέλθει η  μείωση  όσον αφορά τις τηλεπικοινωνιακές δαπάνες του ελληνικού Δημοσίου από την υλοποίηση του  Σύζευξις ΙΙ , το οποίο αποτελεί την επέκταση του υφιστάμενου Εθνικού Δικτύου Δημόσιας Διοίκησης (Σύζευξις Ι). Οι σχετικές  συμβάσεις  με τους αναδόχους του έργου, ο συνολικός προϋπολογισμός του οποίου ανέρχεται σε 620 εκατ. ευρώ με διάρκεια 3 ετών, υπεγράφησαν χθες και η υλοποίηση του έργου αναμένεται άμεσα. Βασικός στόχος  του Σύζευξις ΙΙ είναι η δημιουργία ενός ενιαίου δικτύου για τους φορείς της Δημόσιας Διοίκησης, μέσω του οποίου θα παρέχεται σε κάθε κτίριο που στεγάζει δημόσιο φορέα ευρυζωνική σύνδεση ικανή να εξυπηρετήσει τις ανάγκες επικοινωνίας με τις υπόλοιπες δημόσιες υπηρεσίες και τους πολίτες και το Διαδίκτυο και ένα σύνολο υπηρεσιών για την ενίσχυση των θεσμών της ηλεκτρονικής διακυβέρνησης. Συνολικά,  34.000 κτίρια  θα ενταχθούν στο Σύζευξις ΙΙ από 4500 που είναι στο Σύζευξις Ι, ενώ το όλο έργο περιλαμβάνει από υπηρεσίες τηλεφωνίας (σταθερής και κινητής) και ταχύτατης πρόσβασης στο Διαδίκτυο μέχρι τη δημιουργία υποδομών data center και ασφάλειας. Το ενδιαφέρον είναι πως το έργο ξεκίνησε να σχεδιάζεται το 2008 και είχε φθάσει πολύ κοντά στη  συμβασιοποίηση  του στο τέλος του 2014 αλλά η τότε προκήρυξη εκλογών και η μετέπειτα αλλαγή της κυβέρνησης ουσιαστικά «πάγωσαν» το έργο, το οποίο πρακτικά επανεκκινήθηκε πριν από 2 χρόνια. Το Σύζευξις ΙΙ χωρίζεται σε  δύο μεγάλα  « τμήματα »: το πρώτο αφορά την παροχή τηλεπικοινωνιακών υπηρεσιών στην ελληνική δημόσια διοίκηση με τη χώρα να έχει χωριστεί σε 8 νησίδες και τους ενδιαφερόμενους παρόχους να εκφράζουν ενδιαφέρον για όσες από αυτές θέλουν. Ο  όμιλος ΟΤΕ  και η  Vodafone Ελλάδος  εκδήλωσαν ενδιαφέρον για όλες, η  Forthnet   για τις 1, 6, 7 και 8 και η  Wind Ελλάς  για τις 1, 4 και 6). Και με τις 4 εταιρείες υπεγράφη συμφωνία πλαίσιο και πλέον η Κοινωνία της Πληροφορίας Α.Ε., η οποία είναι και ο φορέας υλοποίησης του Σύζευξις ΙΙ, θα κάνει «μικρούς» διαγωνισμούς για ένα πακέτο κτιρίων ανά νησίδα, τα οποία θα ανατίθενται στον πάροχο που θα καταθέσει τη χαμηλότερη προσφορά. Το μέγιστο ποσό σε επίπεδο τριετίας, βάσει των προσφορών που έχουν κατατεθεί, που μπορεί να φθάσει κάθε πάροχος ανέρχεται στα 408,8 εκατ. ευρώ για τον ΟΤΕ, τα 388,5 εκατ. ευρώ για τη Vodafone, στα 256,7 εκατ. ευρώ για τη Forthnet και στα 205,2 εκατ ευρώ για τη Wind. Επίσης, Cosmote, Vodafone και Wind είναι οι ανάδοχοι που υπέγραψαν συμφωνία – πλαίσιο για την παροχή υπηρεσιών κινητής τηλεφωνίας (προύπολογισμού 38,7 εκατ. ευρώ) όπου και εδώ θα υπάρχουν «μικροί» διαγωνισμοί. Το δεύτερο τμήμα αφορά το κομμάτι των υποδομών που απαιτούνται για την παροχή προηγμένων τηλεπικοινωνιακών υπηρεσιών. Πρόκειται για ένα έργο συνολικού προϋπολογισμού 162 εκατ. ευρώ, το οποίο χρηματοδοτείται από την Ευρωπαϊκή Ένωση και περιλαμβάνει υποδομές ασφάλειας, τηλεφωνίας, τηλεδιάσκεψης και καλωδίωσης, κεντρική υποδομή διασύνδεσης δικτύου, υποδομές κέντρων δεδομένων καθώς και υπηρεσίες που αφορούν την κεντρική παροχή πρόσβασης στο Διαδίκτυο αλλά και ποιότητας παρεχόμενης υπηρεσίας. Όσον αφορά στα συγκεκριμένα έργα, στον τηλεπικοινωνιακό εξοπλισμό υπάρχουν δύο ανάδοχοι που υπέγραψαν συμφωνία πλαίσιο και θα έχουμε και εδώ «μίνι» διαγωνισμούς. Πρόκειται για την κοινοπραξία των ΟΤΕ – Space Hellas – Unisystems καθώς και της Logicom Solutions. Ανάδοχος για το έργο που αφορά το κέντρο δεδομένων και το κέντρο διασύνδεσης αναδείχθηκε η ΤΙ Sparkle με τον προϋπολογισμό να αγγίζει τα 8 εκατ. ευρώ για 3 χρόνια. Τέλος, για το έργο που αφορά τις κεντρικές υπηρεσίες πρόσβασης στο Διαδίκτυο και τη διασφάλιση του επιπέδου ποιότητας, ανάδοχος αναδείχθηκε η κοινοπραξία των ΟΤΕ – Space – Unisystems – Intrasoft International. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/183217/etisia-exoikonomisi-150-ekat-eyro-tha-ferei-to-syzeyxis-ii
tech,www.cnn.gr,Τα ρομπότ θα «στείλουν» στην ανεργία 20 εκατ. εργαζόμενους στα επόμενα δέκα χρόνια,"23:34 Τετάρτη, 26 Ιουνίου 2019","Newsroom, CNN Greece","Τα  ρομπότ  μπορεί να αντικαταστήσουν 20 εκατομμύρια εργαζόμενους στη βιομηχανία μέχρι το 2030 παγκοσμίως, αυξάνοντας με αυτόν τον τρόπο τις κοινωνικές και γεωγραφικές ανισότητες, ενώ παράλληλα αποτελούν παράγοντες οικονομικής ανάπτυξης, σύμφωνα με έρευνα που είδε το φως της δημοσιότητας. Όπως αναφέρει το βρετανικό γραφείο Oxford Economics, οι θέσεις εργασίας που απαιτούν τα λιγότερα προσόντα θα επηρεαστούν περισσότερο και αυτό θα γίνει με τρόπο πολύ άνισο από μια χώρα στην άλλη ή στο εσωτερικό της ίδιας χώρας. Τα ρομπότ πήραν ήδη τη θέση εκατομμυρίων ανθρώπων στη βιομηχανία και προωθούνται στο εξής στις υπηρεσίες, χάρη στις προόδους στην οπτική ανάλυση, στη φωνητική αναγνώριση ή στην αυτόματη μάθηση, δηλαδή στη ικανότητα των μηχανών να μαθαίνουν. Η έρευνα αυτή πραγματοποιείται ενώ επανεμφανίζεται η δημόσια συζήτηση για τα οικονομικά πλεονεκτήματα, αλλά και για τους κινδύνους για την εργασία που αντιπροσωπεύουν τα αυτόνομα αυτοκίνητα, τα φαγητά που ετοιμάζονται από ρομπότ ή ακόμα και η παρουσία ρομποτικών συστημάτων, στα εργοστάσια ή στα κέντρα διοικητικής μέριμνας για παράδειγμα. Πολλοί ειδικοί ισχυρίζονται ότι, αν η αυτοματοποίηση γενικά έχει συμβάλει στη δημιουργία περισσότερων θέσεων εργασίας από αυτές που καταστρέφονται, αυτή δημιούργησε επίσης ένα ρήγμα ανάμεσα στις εργασίες υψηλότερης και χαμηλότερης εξειδίκευσης, αφήνοντας πολλούς εργαζόμενους στο δρόμο. Οι συντάκτες της μελέτης του Oxford Economics εκτιμούν πως το παρόν κύμα «ρομποτοποίησης» αναμένεται προφανώς να αυξήσει την παραγωγικότητα και την οικονομική ανάπτυξη, δημιουργώντας τόσες θέσεις εργασίας όσες καταργεί. Οι ειδικοί εκτιμούν πως η παγκόσμια οικονομία μπορεί να αυξηθεί έως και κατά 5 τρισεκατομμύρια δολάρια έως το 2030, λόγω της αύξησης της παραγωγικότητας εξαιτίας της ρομποτοποίησης. Εξάλλου σημειώνουν πως οι δουλειές «που απαιτούν επαναλαμβανόμενες κινήσεις θα επηρεαστούν πιο πολύ», καθώς και, πολύ βραχυπρόθεσμα, οι θέσεις εργασίας στα κέντρα διοικητικής μέριμνας. Αντίθετα, οι δουλειές που απαιτούν «ενσυναίσθηση, δημιουργικότητα ή κοινωνική ευφυΐα είναι πιο πιθανό να συνεχίσουν να εκτελούνται από τους ανθρώπους «για δεκαετίες ακόμη», συνεχίζουν. Η έρευνα αναφέρει επίσης πως «τα ρομπότ θα έχουν όλο και μεγαλύτερη παρουσία στο εμπόριο, στην υγεία, στα ξενοδοχεία και στον τομέα της εστίασης, στις μεταφορές, αλλά και στον τομέα των κατασκευών και στη γεωργία». Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/182210/ta-rompot-tha-steiloyn-stin-anergia-20-ekat-ergazomenoys-sta-epomena-deka-xronia
tech,www.cnn.gr,«Άναψε» το πρώτο πιλοτικό 5G δίκτυο στην Καλαμάτα,"15:30 Δευτέρα, 15 Ιουλίου 2019","Newsroom, CNN Greece"," Η WIND βάζει σε λειτουργία το πρώτο πιλοτικό δίκτυο 5 G σε συνθήκες πόλης. Filoxenia Hotel , το πρώτο 5 G  ξενοδοχείο Το πρώτο βήμα για την έλευση του  5G στην Ελλάδα έγινε καθώς ηWINDέθεσεσε λειτουργία το πρώτο πιλοτικό δίκτυο κινητής τηλεφωνίας 5 γενιάς στην Καλαμάτα. Η Καλαμάτα γίνεται η πρώτη πόλη στη χώρα που δοκιμάζει τις δυνατότητες του 5G  καθώς το πιλοτικό δίκτυο τηςWIND καλύπτει την κεντρική πλατεία της πόλης και σημεία ενδιαφέροντος όπως το Δημαρχείο, το Πνευματικό κέντρο, το Μέγαρο Χορού Καλαμάτας, κα. Με 5Gκαλύπτεται πιλοτικά και το ξενοδοχείοFiloxeniaτου ΟμίλουGrecotel στην παραλία της πόλης, εγκαινιάζοντας μια εντελώς νέα εμπειρία επικοινωνίας για τους επισκέπτες, Έλληνες και ξένους. «  σχολίασε για τη λειτουργία του πρώτου πιλοτικού δικτύου 5G, ο Πρόεδρος και Διευθύνων Σύμβουλος της WIND , Νάσος Ζαρκαλής . « . » τόνισε ο επικεφαλής τηςWIND. Παρά το γεγονός ότι δεν υπάρχουν διαθέσιμες εμπορικά συσκευές 5G, οι κάτοικοι και οι επισκέπτες της Καλαμάτας μπορούν να πάρουν μια καλή γεύση των δυνατοτήτων της κινητής τηλεφωνίας 5 γενιάς κάνοντας χρήση του δωρεάνWi-Fiπου προσφέρει το πιλοτικό 5G δίκτυο τηςWINDστην κεντρική πλατεία της πόλης. Η σύνδεση στο 5G Wi-Fi είναι δωρεάν και χρησιμοποιεί τα 5G κεραιο-συστήματα στην Καλαμάτα. Ο Δήμαρχος Καλαμάτας και εκλεγείς Περιφερειάρχης Πελοποννήσου Παναγιώτης Ε. Νίκας  δήλωσε τα εξής:   « είπε μεταξύ άλλων ο  Αντιδήμαρχος και εκλεγείς Δήμαρχος Καλαμάτας Θανάσης Βασιλόπουλος  Αντίστοιχη εμπειρία υψηλών ταχυτήτων και άμεσης απόκρισης απολαμβάνουν και οι επισκέπτες τουFiloxenia Hotelστην παραλία Καλαμάτας. Το Filoxenia Hotel καλύπτεται από το πιλοτικό δίκτυο 5GτηςWINDκαι είναι το πρώτο ξενοδοχείο στην Ελλάδα που προσφέρει δωρεάν 5G Wi-Fiστους πελάτες του, αναδεικνύοντας την συμβολή της τεχνολογίας στην αναβάθμιση του τουριστικού προϊόντος της χώρας μας. « » τονίζει ο Γενικός Διευθυντής Δικτύου της WIND , Νίκος Πανόπουλος. Δοκιμές που πραγματοποιούν οι μηχανικοί της WIND στην Καλαμάτα με δοκιμαστικές συσκευές 5G HUAWEI Mate 20X, καταγράφουν εντυπωσιακές ταχύτητες στη χρήση data καθώς αγγίζουν ταχύτητες αντίστοιχες σύνδεσης με οπτική ίνα (>1 Gbps download) , ταχύτητες δηλαδή πολλαπλάσιες από αυτές των υπαρχόντων δικτύων 4G. Το HUAWEI Mate 20X ενσωματώνει υψηλή τεχνογνωσία εξοπλισμένο με τους 5G επεξεργαστές πολλαπλών λειτουργιών Balong 5000 και Kirin 980. Προσφέρει εξαιρετική 5G  συνδεσιμότητα διατηρώντας και την δυνατότητα σύνδεσης με τα υπόλοιπα δίκτυα. Φέρει το νέο αναβαθμισμένο λειτουργικό EMUI 9.1 με ΑΙ συμπληρωματικές λειτουργίες για την επεξεργασία εικόνας και διαθέτει εξαιρετικά μεγάλη διάρκεια μπαταρίας. « » δήλωσε ο κ. Πανόπουλος . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184461/anapse-to-proto-pilotiko-5g-diktyo-stin-kalamata
tech,www.cnn.gr,Εκτός λειτουργίας το δορυφορικό σύστημα πλοήγησης Galileo,"15:40 Δευτέρα, 15 Ιουλίου 2019","Newsroom, CNN Greece","Το  ευρωπαϊκό,  δορυφορικό σύστημα πλοήγησης Galileo , αντίπαλος του αμερικανικού  GPS , αντιμετωπίζει από την Παρασκευή «βλάβη» που συνδέεται με «ένα τεχνικό πρόβλημα», ανακοίνωσε η  Ευρωπαϊκή Υπηρεσία Παγκόσμιου Δορυφορικού Συστήματος Πλοήγησης  (GSA). Το Galileo «επηρεάζεται αυτή τη στιγμή από ένα  τεχνικό πρόβλημα  που συνδέεται με τις υποδομές στο έδαφος» και το οποίο έχει προκαλέσει «προσωρινή διακοπή των αρχικών υπηρεσιών του πλοήγησης και συγχρονισμού», αναφέρει σε ανακοίνωσή της η GSA. Ωστόσο το σύστημα αυτό, που τέθηκε σε λειτουργία το 2016, βρίσκεται ακόμη σε πιλοτική φάση, με τις υπηρεσίες του να χαρακτηρίζονται «αρχικές». Αυτό σημαίνει ότι δεν είναι διαθέσιμες μονίμως και πρέπει να χρησιμοποιούνται σε συνδυασμό με άλλα συστήματα, όπως το αμερικανικό GPS. Χάρη στους 22 δορυφόρους σε τροχιά, τα σήματα του Galileo επιτρέπουν να δίνονται πληροφορίες για τη θέση και τον υπολογισμό του χρόνου στα κινητά τηλέφωνα των πολιτών ή ακόμη και στα οχήματα που συνδέονται με αυτό, όπως και στα τραίνα και τα αεροπλάνα. Ωστόσο από τη βλάβη  «δεν έχει επηρεαστεί» η υπηρεσία έρευνας και διάσωσης  που προσφέρει το Galileo, και τη οποία χρησιμοποιούν άνθρωποι που χρειάζονται βοήθεια, για παράδειγμα στη θάλασσα ή το βουνό, και «παραμένει σε λειτουργία», διευκρίνισε η GSA. Ειδικοί «εργάζονται για να αποκατασταθεί η κατάσταση το συντομότερο δυνατό» και για τις άλλες υπηρεσίες, τόνισε. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184457/ektos-leitoyrgias-to-doryforiko-systima-ploigisis-galileo
tech,www.cnn.gr,Στην Καλαμάτα Wind και Huawei δοκιμάζουν 5G ,"18:55 Δευτέρα, 15 Ιουλίου 2019",,"Μία διαφορετική εμπειρία με πολλές καινούριες εφαρμογές και υπηρεσίες αναμένεται να φέρει η 5  γενιά κινητής τηλεφωνίας (5G), μία πρώτη γεύση των δυνατοτήτων της οποίας έχουν τη δυνατότητα να πάρουν οι κάτοικοι και οι επισκέπτες της πόλης της  Καλαμάτας , όπου η Wind ξεκίνησε και επίσημα τη λειτουργία του πρώτου  δοκιμαστικού δικτύου 5G. Όπως ανέφεραν τα στελέχη της Wind κατά τη διάρκεια της σχετικής παρουσίασης που πραγματοποιήθηκε πρόσφατα στην Καλαμάτα, η πρωτεύουσα της Μεσσηνίας γίνεται  η πρώτη πόλη στη χώρα που δοκιμάζει τις δυνατότητες του5G καθώς το πιλοτικό δίκτυο τηςWind καλύπτει την κεντρική πλατεία της πόλης και σημεία ενδιαφέροντος όπως το Δημαρχείο, το Πνευματικό κέντρο, το Μέγαρο Χορού Καλαμάτας, κα. Με 5Gκαλύπτεται πιλοτικά και το ξενοδοχείο Filoxeniaτου ομίλουGrecotel  στην παραλία της πόλης, εγκαινιάζοντας μια εντελώς νέα εμπειρία επικοινωνίας για τους επισκέπτες, Έλληνες και ξένους. Σημειωτέον πως ο εξοπλισμός για το πιλοτικό δίκτυο παρέχεται από τη Huawei, ενώ μέχρι το τέλος του 2019 η περιοχή κάλυψης θα φθάνει περίπου στο 70% της πόλης της Καλαμάτας. Παρά το γεγονός ότι δεν υπάρχουν διαθέσιμες εμπορικά συσκευές 5G, οι κάτοικοι και οι επισκέπτες της Καλαμάτας μπορούν να πάρουν μια καλή γεύση των δυνατοτήτων της κινητής τηλεφωνίας 5ης γενιάς κάνοντας χρήση του δωρεάν Wi-Fi που προσφέρει το πιλοτικό 5G δίκτυο της Wind στην κεντρική πλατεία της πόλης. Η σύνδεση στο 5G Wi-Fi είναι δωρεάν και χρησιμοποιεί τα 5G κεραιο-συστήματα στην Καλαμάτα. Από την πλευρά τους, οι μηχανικοί της Wind χρησιμοποιούν για τις δοκιμές τους 5G συσκευές και πιο συγκεκριμένα το Huawei Mate 20X, το οποίο  είχε την ευκαιρία να δοκιμάσει και το CNN Greece.  Οι ταχύτητες σύνδεσης με τη συγκεκριμένη συσκευή έφθασαν σε εξαιρετικά υψηλά επίπεδα της τάξεως των 1,2 Gbps όσον αφορά στη λήψη δεδομένων. Οι ταχύτητες αυτές είναι υψηλότερες ακόμη και από συνδέσεις με οπτική ίνα (1 Gbps για τη λήψη δεδομένων) και σαφώς πολλαπλάσιες σε σχέση με το 4G.  Η εμπειρία είναι εντυπωσιακή, ιδίως στις περιπτώσεις που θες να «κατεβάσεις» αρχεία ή ταινίες. Αυτό που πρέπει να επισημανθεί είναι ότι  το 5G δεν είναι απλά αναβάθμιση της ταχύτητας σύνδεσης αλλά έχει και άλλες δυνατότητες , όπως είναι η ταυτόχρονη λειτουργία εκατοντάδων χιλιάδων συσκευών σε μία περιοχή αλλά και ο εξαιρετικά χαμηλός χρόνος απόκρισης (1 ms) που επιτρέπουν μία σειρά από εφαρμογές, όπως είναι η αυτοκινούμενη οδήγηση, η τηλεϊατρική και πολλές ακόμη που δεν έχουν καθοριστεί ή δημιουργηθεί. Η λειτουργία του πιλοτικού δικτύου στην Καλαμάτα σε πραγματικές συνθήκες πόλης θα δώσει τη δυνατότητα στους μηχανικούς της Wind να έχουν πολύτιμες πληροφορίες για τις δυνατότητες της τεχνολογίας καθώς και το βέλτιστο μοντέλο ανάπτυξης των υποδομών 5G στη χώρα μας. Σημειωτέον πως η εμπορική διάθεση των δικτύων 5G  αναμένεται προς το τέλος του 2020 ή στις αρχές του 2021 , δεδομένου ότι απαιτείται να ολοκληρωθεί η διαδικασία εκχώρησης συχνοτήτων από την πλευρά του ελληνικού Δημοσίου. Μία διαδικασία που βρίσκεται αυτή σε πολύ αρχικά στάδια. Οι φασματικές περιοχές συχνοτήτων που πρόκειται να χρησιμοποιηθούν είναι τα 700 Mhz, τα 3,6 GHz και τα 26 GHz. Επιπλέον, οι τηλεπικοινωνιακοί πάροχοι θεωρούν ως σημείο – κλειδί και την αλλαγή του θεσμικού πλαισίου για την εγκατάσταση κεραιών,  μία διαδικασία που επίσης έχει καθυστερήσει αρκετά. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184494/stin-kalamata-wind-kai-huawei-dokimazoyn-5g
tech,www.cnn.gr,Αποκαταστάθηκε η πρόσβαση στο Twitter,"23:50 Πέμπτη, 11 Ιουλίου 2019","Newsroom, CNN Greece","Το  Twitter   είναι ξανά προσβάσιμο έπειτα από ένα  πρόβλημα λειτουργίας  που διήρκησε σχεδόν μια ώρα, με πολλούς χρήστες σε όλον τον κόσμο να μην μπορούν να έχουν πρόσβαση στην πλατφόρμα. Η εταιρεία ανέφερε ότι η διακοπή λειτουργίας προέκυψε εξαιτίας εσωτερικών αλλαγών διαμόρφωσης, τονίζοντας ότι επιδιορθώνει το πρόβλημα και ότι αποκαθίσταται σταδιακά πλήρως η πρόσβαση στην πλατφόρμα. Από τις 22:50, ώρα Ελλάδας (19:50 ώρα Γκρίνουιτς), η υπηρεσία είναι προσβάσιμη ξανά έπειτα από έναν γρήγορο έλεγχο που έκαναν δημοσιογράφοι στα γραφεία του Γαλλικού Πρακτορείου στη Βόρεια Αμερική, τη Νότια Αμερική και την Ευρώπη. Η βλάβη παρουσιάστηκε λίγο πριν τις 22:00 ώρα Ελλάδας (19:00 ώρα Γκρίνουιτς). Διαβάστε επίσης Wellness και Τεχνολογία μαζί, πιο προσιτά από ποτέ!  Ετήσια εξοικονόμηση 150 εκατ. ευρώ θα φέρει το Σύζευξις ΙΙ Το πρόβλημα του Facebook αποκάλυψε τι κρύβεται πίσω από τις φωτογραφίες σου",https://www.cnn.gr/tech/story/184120/apokatastathike-i-prosvasi-sto-twitter
tech,www.cnn.gr,Πότε ένας ηθοποιός θα φτάσει στο αποκορύφωμα της καριέρας του; Ένας αλγόριθμος απαντά ,"13:39 Τετάρτη, 05 Ιουνίου 2019","Newsroom, CNN Greece","Βρετανοί επιστήμονες  ανέπτυξαν έναν  μαθηματικό  αλγόριθμο  που μπορεί να προβλέψει  με ακρίβεια περίπου 85%  αν ένας  ηθοποιός   έχει φθάσει ήδη στο  αποκορύφωμα  της καριέρας του ή  αν τα καλύτερα χρόνια βρίσκονται μπροστά   του . Φυσικά  ακόμη και ένας αλγόριθμος   τα βρίσκει … σκούρα  με  απρόβλεπτες περιπτώσεις  όπως ο  Μάθιου ΜακΚόναχι , ο οποίος είδε τη μάλλον  πτωτική καριέρα  του  να απογειώνεται απρόσμενα  σε σχετικά προχωρημένη ηλικία. Οι ερευνητές, με επικεφαλής τον μαθηματικό Όλιβερ Ουίλιαμς του Πανεπιστημίου Queen Mary του Λονδίνου, οι οποίοι έκαναν τη σχετική δημοσίευση στο περιοδικό «Nature Communications», σύμφωνα με τη βρετανική «Guardian», ανέλυσαν  στατιστικά στοιχεία  -που πήραν από τη διεθνή βάση δεδομένων Internet Movie Database (IMDb)- για τις  καριέρες 2,4 εκατομμυρίων παλαιότερων και σύγχρονων ηθοποιών  της περιόδου 1888-2016 (περίπου  ενάμισι εκατομμύριο άνδρες  και  900.000 γυναίκες ). Διαπιστώθηκε ότι  σχεδόν το 70% των ηθοποιών έχουν μόνο ένα παραγωγικό έτος , με άλλα λόγια για τους περισσότερους η καριέρα τους στον  κινηματογράφο   και στην  τηλεόραση   ξεκινάει και τελειώνει μέσα στον ίδιο χρόνο (καθόλου παράξενο με ανεργία γύρω στο 90% στον κλάδο τους), κάτι που εν μέρει οφείλεται επίσης στο ότι ορισμένοι ηθοποιοί στρέφονται αποκλειστικά στο θέατρο. Λίγοι ηθοποιοί είναι οι πραγματικά παραγωγικοί, ενώ αρκετοί αρκούνται σε μια μόνο μεγάλη επιτυχία και μετά εξαφανίζονται. Από όσους ηθοποιούς κάνουν πιο μακρόχρονη καριέρα στον κινηματογράφο ή/και στην τηλεόραση,  οι γυναίκες έχουν γενικά μικρότερης διάρκειας καριέρα  από ό,τι οι άνδρες. Επίσης, μετά από μια περίοδο κρίσης και αναδουλειάς,  οι άνδρες ηθοποιοί επανέρχονται καλύτερα  από ό,τι οι γυναίκες συνάδελφοί τους. Είναι ενδεικτικό ότι  στις 10 ταινίες με τα περισσότερα έσοδα το 2018 ,  μόνο στο ένα τρίτο  (35%)  έπαιζαν πάνω από 10 γυναίκες  ηθοποιοί, ενώ στο 82% των φιλμ έπαιζαν πάνω από 10 άνδρες (ελήφθησαν υπόψη ηθοποιοί που άνοιγαν το στόμα τους για να πουν έστω μια κουβέντα και όχι ρόλοι χωρίς λόγια). Μελετώντας μια υποομάδα περίπου 20.000 ηθοποιών, των οποίων η καριέρα έχει διάρκεια άνω των 20 ετών, διαπιστώθηκε ότι  και για τα δύο φύλα το αποκορύφωμα τους συμβαίνει συνήθως στο πρώτο μέρος της καριέρας τους  (κάτι που είναι πιο αισθητό στις γυναίκες από ό,τι στους άνδρες), ενώ συνήθως μετά αρχίζει η αργή -ή πιο γρήγορη- πτώση της (πάντα με εξαιρέσεις τύπου ΜακΚόναχι). Η καλύτερη χρονιά ενός ηθοποιού μπορεί να προβλεφθεί από τον αλγόριθμο σε μεγάλο βαθμό από τη σταθερή αύξηση στους ρόλους που παίρνει όλα τα προηγούμενα χρόνια.  Όσο περισσότερες δουλειές  παίρνει ένας ηθοποιός, τόσο περισσότερες θα του έλθουν στο μέλλον. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/179497/pote-enas-ithopoios-tha-ftasei-sto-apokoryfoma-tis-karieras-toy-enas-algorithmos-exei-tin-apantisi
tech,www.cnn.gr,Έλεγχος προστασίας κατοικίας: Είναι υπόθεση λίγων «κλικ» στην οθόνη ενός smartphone; ,"18:30 Παρασκευή, 12 Ιουλίου 2019","Παναγιώτης Μαυραγάνης, CNN Greece","Είναι ο έλεγχος της προστασίας της κατοικίας υπόθεση λίγων «κλικ» στην οθόνη ενός smartphone; Με τον αριθμό των διαρρήξεων και των ληστειών να παραμένει σε υψηλά επίπεδα και με τις θερινές διακοπές να είναι προ των πυλών για εκατομμύρια πολίτες, η  ασφάλεια του σπιτιού  κατά τη διάρκεια των καλοκαιρινών αποδράσεων είναι ένα ζήτημα που απασχολεί τους περισσότερους ιδιοκτήτες ακίνητης περιουσίας. Αυτός είναι και ο λόγος που παρατηρείται αυξημένο ενδιαφέρον για «έξυπνα» συστήματα ασφαλείας, τα οποία μπορούν να ανιχνεύουν απόπειρες εισβολής και να ενημερώνουν τους χρήστες, πριν αυτές συμβούν! Αν και κάτι τέτοιο μοιάζει περισσότερο με τεχνολογία βγαλμένη από το μέλλον, το επίπεδο προστασίας που προσφέρουν πλέον τα σύγχρονα συστήματα ασφαλείας, δεν περιορίζεται απλά στην άμεση λήψη ειδοποίησης για οποιαδήποτε ύποπτη δραστηριότητα στους χώρους της κατοικίας, αλλά περιλαμβάνει καινοτομίες αιχμής με ανιχνευτές, αισθητήρες κίνησης και σειρήνες, που μπορούν να ενεργοποιηθούν ανά πάσα στιγμή από το κινητό τηλέφωνο ή το τάμπλετ, μέσω μιας πάρα πολύ εύχρηστης εφαρμογής. Τουλάχιστον, αυτό ανακαλύψαμε όταν επισκεφτήκαμε το πρωτοποριακό και ταυτόχρονα φουτουριστικό concept showroom  Utopia  στο ισόγειο του Golden Hall, όπου η  iStormσε συνεργασία με τη Somfy μας αποκάλυψαν όλους τους «έξυπνους» τρόπους με τους οποίους μπορούμε να έχουμε τον έλεγχο της προστασίας της περιουσίας μας, μέσα από τοiPhone ή το iPad! Με τη γενιά του internet και του digital thinking να μην χρειάζεται σταθερή βάση, τέτοια προηγμένα τεχνολογικά gadgets και υπηρεσίες αποτελούν για τους «νέους ψηφιακούς νομάδες» απαραίτητα εργαλεία αιχμής, που καθιστούν την ελεύθερη μετακίνησή τους μία ασφαλή διαδικασία. Αυτήν ακριβώς την αίσθηση ασφάλειας και απόλυτης ελευθερίας αναδεικνύει και το concept showroom  Utopia  @Golden Hall, με τη θεματική Νew Nomads του curator, Δημήτρη Αργυρόπουλου, όπου η υψηλή αισθητική συνδυάζεται με προϊόντα high-end τεχνολογίας! Μέχρι και τις αρχές Αυγούστου, οι επισκέπτες θα έχουν την ευκαιρία να εμπνευστούν από τις κυρίαρχες τάσεις της μόδας και της τεχνολογίας, που πλαισιώνουν τη νέα θεματική, οι οποίες μπορούν να μετατρέψουν κάθε χρήστη σε πολίτη του κόσμου. Έτσι, η ουτοπία κάθε νέου νομά αποκτά νέο νόημα, με τα gadget και την υψηλή ραπτική να συμβάλλουν στο κυνήγι καινούργιων προκλήσεων και ονείρων.  Πώς λειτουργεί;  Σύμφωνα με τους tech experts της iStorm, που βρέθηκαν στο concept showroom του  Utopia , για να μας δείξουν live τις προηγμένες κάμερες, το συναγερμό και όλες τις δυνατότητες του συστήματος ασφαλείας, που λειτουργεί μέσω του iPhone και του app, η εγκατάσταση του Home Alarm δεν απαιτεί ειδικές γνώσεις και… μερεμέτια. Χωρίς καλώδια και τεχνοτροπίες, ο χρήστης απλά τοποθετεί σε μία πρίζα την «καρδιά» του συστήματος, την οποία και συνδέει στο ασύρματο δίκτυο του σπιτιού. Η συσκευή αυτή επικοινωνεί με τα  περιφερειακά του συστήματος ασφαλείας , δηλαδή τους ανιχνευτές, τις κάμερες και τις σειρήνες, με ένα ασφαλή ασύρματο πρωτόκολλο. Η πλήρης διαχείριση γίνεται εύκολα από το κινητό, μέσω της δωρεάν εφαρμογής Somfy Protect, χωρίς να χρειάζεται κάποιος να είναι εξοικειωμένος με την τεχνολογία! Εξ αποστάσεως έλεγχος 24 ώρες το 24ωρο Και κάπως έτσι, ο χρήστης έχει στα χέρια του τον έλεγχο της εσωτερικής σειρήνας, που εντοπίζει οποιαδήποτε απόπειρα εισβολής στο σπίτι και ενεργοποιεί έναν ισχυρό συναγερμό 110dB, τους ανιχνευτές ανοίγματος και κραδασμού, που αναλύουν και διαφοροποιούν τους ήχους στο χώρο και τον ανιχνευτή εσωτερικής κίνησης, που προειδοποιεί για οποιαδήποτε δραστηριότητα στην κατοικία, αναγνωρίζοντας ακόμα και τα κατοικίδια. Συν τοις άλλοις, το καινοτόμο KeyFob μπρελόκ, που συνοδεύει τον εξοπλισμό, επιτρέπει την αυτόματη αναγνώριση των χρηστών! Έτσι, όταν ο ιδιοκτήτης φεύγει από την κατοικία του, το σύστημα αντιλαμβάνεται ότι απομακρύνεται και τον ειδοποιεί στην περίπτωση που έχει ξεχάσει να ενεργοποιήσει το συναγερμό, ενώ όταν επιστρέφει το Somfy Home Alarm απενεργοποιείται αυτόματα. Η ασφάλεια πιο  hi - tech  από ποτέ Έχοντας, λοιπόν, στο χέρι ένα iPhone ή ένα iPad από τα iStorm, η ασφάλεια του σπιτιού γίνεται «παιχνίδι» και οι καλοκαιρινές διακοπές πιο ξέγνοιαστες από ποτέ. Χωρίς περιττά άγχη, ο χρήστης έχει τη δυνατότητα να λάβει βίντεο σε Full HD 1080p με κάθε ύποπτη κίνηση και να αποφασίσει, ανά πάσα στιγμή και από οποιοδήποτε σημείο, το αν θα ενεργοποιήσει τελικά το συναγερμό ή όχι. Παράλληλα, μπορεί να παρακολουθήσει ζωντανά τους χώρους του σπιτιού και να ελέγξει το φωτισμό σε οποιοδήποτε σημείο. Οι ενδιαφερόμενοι μπορούν να ανακαλύψουν όλες τις δυνατότητες που προσφέρει το προηγμένο σύστημα ασφαλείας στο  Utopia  στο ισόγειο του Golden Hall, όπου θα δουν από κοντά τον τρόπο που λειτουργούν οι κάμερες και τοhomealarm, μέσω της εφαρμογής για iPhoneκαι θα ενημερωθούν για τις κάμερες, που βρίσκονται σε προσφορά από τους ειδικούς των iStorm. Μάλιστα, την Παρασκευή, το Σάββατο, αλλά και την Κυριακή, που θα είναι ανοιχτά τα καταστήματα, όσοι βρεθούν στο  Utopia  θα μπορούν να μπουν σε κλήρωση για να κερδίσουν μια κάμεραSomfyOne!     Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184159/elegxos-prostasias-katoikias-einai-ypothesi-ligon-klik-stin-othoni-enos-smartphone
tech,www.cnn.gr,Η HONOR το πρώτο Smartphone με το δικό του παγωτό!,"13:57 Τετάρτη, 05 Ιουνίου 2019","Newsroom, CNN Greece","H  HONOR , το κορυφαίο νεανικό brand γίνεται  το πρώτο  smartphone  που λανσάρει τη δική του, μοναδική γεύση  παγωτού ! Σε συνεργασία με τα  Ice Cream Bars Zillion’s , τα smartphones HONOR έρχονται φέτος το καλοκαίρι για να ζωντανέψουν τη φαντασία όλων, βγάζοντας το δικό τους παγωτό και να γίνουν το πρώτο smartphone brand που μπορείς να γευτείς! Η γεύση HONOR έχει δημιουργηθεί σε συνεργασία με τα Zillion’s, που είναι ένας από τους πιο γνωστούς κατασκευαστές παγωτού με φρέσκες και γευστικές πρώτες ύλες, μεγάλη ποικιλία γεύσεων και υψηλή ποιότητα. Το παγωτό με γεύση HONOR ξεχωρίζει για τα  νεανικά του έντονα χρώματα  αλλά και για τα πιο  αγνά και ιδιαίτερα υλικά  που έχουν επιλεχθεί ώστε να δώσουν μια διαφορετική και δροσερή εμπειρία σε όποιον το δοκιμάσει. Από την πρώτη κιόλας στιγμή μπορεί κάποιος να αντιληφθεί την  πλούσια γεύση μασκαρπόνε και berry  που κάνουν το παγωτό τόσο ξεχωριστό και του δίνουν το ιδιαίτερο και νεανικό HONOR χρώμα. Το παγωτό με γεύση HONOR διατίθεται στα Ice Bar Zillion’s Διονύσου 69 στην Κηφισιά. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/179540/h-honor-to-proto-smartphone-me-to-diko-toy-pagoto
tech,www.cnn.gr,Νέοι αυστηρότεροι κανόνες στο YouTube: Ποια βίντεο απαγορεύονται και διαγράφονται ,"00:14 Πέμπτη, 06 Ιουνίου 2019","Newsroom, CNN Greece","Το  YouΤube   ανακοίνωσε την κλιμάκωση του πολέμου του κατά των περιεχομένων που  υποκινούν το μίσος,  απαγορεύοντας βίντεο που προωθούν τις  διακρίσεις ή το φυλετικό διαχωρισμό , όπως για παράδειγμα ιστότοπους που  εξυμνούν τον ναζισμό. «Απαγορεύουμε ιδιαιτέρως τα βίντεο που  εξαίρουν την ανωτερότητα μιας ομάδας  προκειμένου να δικαιολογούν τις διακρίσεις, τον απομονωτισμό, τον αποκλεισμό βάσει κριτηρίων  όπως η ηλικία, το φύλο, η φυλή, η κάστα, η θρησκεία, ο σεξουαλικός προσανατολισμός », υπογραμμίζει άρθρο που δημοσιεύεται στο μπλογκ της Alphabet Inc. - YouTube, της θυγατρικής της Google. Οι νέοι αυτοί κανόνες τίθενται σε ισχύ από σήμερα αλλά « θα χρειαστεί χρόνος ώστε τα συστήματα μας να φθάσουν σε ένα επίπεδο με επιθυμητό αποτέλεσμα και σταδιακά, τους επόμενους μήνες, θα επεκτείνουμε την προστασία ». «Αυτό θα περιλαμβάνει, για παράδειγμα, βίντεο που  προωθούν ή δοξάζουν τη ναζιστική ιδεολογία,  που είναι εκ φύσεως μεροληπτική», διευκρινίζει το μπλογκ, προσθέτοντας ότι το Youtube επίσης θα αποσύρει βίντεο των οποίων τα περιεχόμενα αρνούνται την ύπαρξη βίαιων γεγονότων,  που έχει αποδειχθεί ότι διαπράχθηκαν όπως το Ολοκαύτωμα ή οι πυροβολισμοί στο δημοτικό σχολείο Σάντι Χουκ. Όπως σε άλλα μέσα κοινωνικής δικτύωσης, το Youtube κατηγορείται ότι  δεν ενήργησε επαρκώς για να αφαιρέσει γρήγορα περιεχόμενα  που προωθούν το μίσος, τη βία ή διαδίδουν θεωρίες συνωμοσίας. «Αναγνωρίζουμε ωστόσο ότι τα περιεχόμενα αυτά μπορούν να έχουν αξία για τους ερευνητές ή τις μη κυβερνητικές οργανώσεις που θέλουν να κατανοήσουν το μίσος ώστε να το καταπολεμήσουν καλύτερα», εξηγεί το Youtube, τονίζοντας ότι  εξετάζει διάφορες επιλογές προκειμένου τα περιεχόμενα αυτά να τεθούν στη διάθεσή τους. Η υπηρεσία υπογραμμίζει ακόμη ότι το περιεχόμενο είναι σημαντικό και συνεπώς, ορισμένα βίντεο μπορεί να παραμείνουν στο Διαδίκτυο γιατί αυτά μιλούν για θέματα όπως μια νομοθεσία που είναι στο στάδιο της υιοθέτησης, που καταδικάζουν ή καταγγέλλουν το μίσος ή παρέχουν μια ανάλυση της επικαιρότητας. Το Youtube ανακοίνωσε επίσης ότι οι περιορισμοί που επιβλήθηκαν τον Ιανουάριο στις ΗΠΑ για βίντεο με περιεχόμενα που δεν παραβιάζουν απολύτως την κόκκινη γραμμή,  ωστόσο είναι προβληματικά, θα υιοθετηθούν και σε άλλες χώρες εντός του έτους. Οι περιορισμοί αυτοί μείωσαν κατά 50% τον αριθμό των προβολών αυτού του είδους του περιεχομένου, επισημαίνει το μπλογκ. Διαβάστε επίσης #Μένουμε_σπίτι: 32 παραστάσεις από το θέατρο του Νέου Κόσμου δωρεάν  στο YouTube Κορωνοϊός: Η συναυλία του Αντρέα Μποτσέλι στον άδειο καθεδρικό του Μιλάνου έσπασε κάθε ρεκόρ  Viber: Αυτό το μήνυμα θα… αυτοκαταστραφεί",https://www.cnn.gr/tech/story/179614/neoi-aystiroteroi-kanones-sto-youtube-poia-vinteo-apagoreyontai-kai-diagrafontai
tech,www.cnn.gr,Προς βελτίωση το σήμα των κινητών τηλεφώνων στο Μετρό,"09:45 Παρασκευή, 07 Ιουνίου 2019",,"Καλύτερο σήμα κινητής τηλεφωνίας  μέσα στους συρμούς του  Μετρό   της Αθήνας πρόκειται να έχουν στο προσεχές μέλλον οι επιβάτες μετά τη συμφωνία στην οποία κατέληξαν οι εταιρείες κινητής τηλεφωνίας και η Αττικό Μετρό. Στη συγκεκριμένη συμφωνία αναφέρθηκε χθες ο Γιώργος Στεφανόπουλος, γενικός διευθυντής της Ένωσης Εταιρειών Κινητής Τηλεφωνίας (ΕΕΚΤ) κατά τη διάρκεια του συνεδρίου Infocom Mobile & Connected World, ο οποίος επεσήμανε πάντως ότι η  υλοποίηση  θα απαιτήσει χρονικό διάστημα που μπορεί να φθάσει τα  δύο χρόνια . Σύμφωνα με τον κ. Στεφανόπουλο, οι πάροχοι κινητών επικοινωνιών, σε συνεργασία με την  Αττικό Μετρό , ξεκινούν τον σχεδιασμό για την ανάπτυξη των υποδομών που θα επιτρέψουν πλήρη κάλυψη με δίκτυα νέας γενιάς υψηλών ταχυτήτων στους συρμούς και τις εγκαταστάσεις του υφιστάμενου δικτύου της Αττικό Μετρό καθώς και στους νέους σταθμούς σε Αθήνα και Θεσσαλονίκη. Αυτό θα έχει ως αποτέλεσμα την  αναβάθμιση των υπηρεσιών της Αττικό Μετρό , κατά τα πρότυπα άλλων ευρωπαϊκών χωρών, τη σημαντική βελτίωση της εμπειρίας των επιβατών αλλά και τη διευκόλυνση της καθημερινότητας των πολιτών. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/179775/pros-veltiosi-to-sima-ton-kiniton-tilefonon-sto-metro
tech,www.cnn.gr,Google: Επιχορηγήσεις και στην Ελλάδα για εξοικείωση εκπαιδευτικών και μαθητών με τον προγραμματισμό,"15:15 Παρασκευή, 07 Ιουνίου 2019","Newsroom, CNN Greece","Η  Google   ανακοίνωσε μια  σειρά από επιχορηγήσεις  εκπαιδευτικών πρωτοβουλιών στην Ευρώπη το 2019, με στόχο την  ανάπτυξη νέων προγραμμάτων κατάρτισης  για τους εκπαιδευτικούς, καθώς και την ενίσχυση της ποιοτικής εκπαίδευσης των μαθητών στον τομέα της επιστήμης των  υπολογιστών . Στόχος είναι  όλοι οι μαθητές να μπορούν να αναπτύξουν τις ψηφιακές δεξιότητες  που χρειάζονται για το μέλλον, ιδίως του προγραμματισμού (coding). Οι επιχορηγήσεις δίνονται τόσο στο πλαίσιο του προγράμματος « Grow with Google », όσο και της συνεργασίας της εταιρείας με την Ευρωπαϊκή Επιτροπή στο πλαίσιο της Ευρωπαϊκής Εβδομάδας Προγραμματισμού. Στην Ελλάδα οι  βραβευθέντες  είναι: Διαβάστε επίσης Ημέρα της Γης 2020: Η Google τιμά τον πλανήτη μας με doodle Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/179819/google-epixorigiseis-kai-stin-ellada-gia-exoikeiosi-ekpaideytikon-kai-mathiton-me-ton-programmatismo
tech,www.cnn.gr,Ερευνητές του ΑΠΘ «έβαλαν τα γυαλιά» σε μεγάλες εταιρείες: Έφτιαξαν τη γρηγορότερη μνήμη RAM ,"21:41 Τρίτη, 11 Ιουνίου 2019","Newsroom, CNN Greece","Τη  γρηγορότερη μνήμη RAM στον κόσμο , η οποία  αποθηκεύει φως αντί για ηλεκτρικό ρεύμα,  επιλύοντας ένα μακροχρόνιο πρόβλημα των υπολογιστών, δημιούργησαν ερευνητές του  Αριστοτελείου Πανεπιστημίου Θεσσαλονίκης , επιτυγχάνοντας  διπλάσιες ταχύτητες  από ό,τι οι πιο γρήγορες ηλεκτρονικές μνήμες, που κατασκευάζονται από παγκοσμίου φήμης εταιρείες. Όπως εξήγησε στο ΑΠΕ-ΜΠΕ ο μεταδιδακτορικός ερευνητής Χρήστος Βαγιωνάς, μέλος της πενταμελούς Ερευνητικής Ομάδας Ασύρματων και Φωτονικών Συστημάτων (ΕΡΑΦΩΣ), που δημιούργησε τη μνήμη RAM μετά από δεκαετή προσπάθεια, στην  εποχή του υπολογιστικού νέφους (cloud ) και των Μεγάλων Δεδομένων (big data), που  απαιτείται ταχύτατη απομακρυσμένη επεξεργασία data,  η συγκεκριμένη λύση προτείνεται προς το παρόν για  υπερυπολογιστές . Οι ερευνητές του ΑΠΘ αντικατέστησαν την ηλεκτρονική μνήμη με ένα  αντίστοιχο κύκλωμα οπτικής μνήμης RAM τυχαίας προσπέλασης , η οποία υποστηρίζει ταχύτητες ανάγνωσης και  εγγραφής δεδομένων της τάξης των 10Gb/s  (10 δισεκατομμύρια δυαδικά ψηφία μέσα σε ένα δευτερόλεπτο). Ερωτηθείς αν πιστεύει ότι η πρωτοποριακή αυτή λύση θα ήταν και οικονομικά βιώσιμη, σε περίπτωση που θα «έβγαινε» στο εμπόριο και τη μαζική κατανάλωση, ο δρ Βαγιωνάς απάντησε στο ότι  είναι πολύ νωρίς για να εκτιμηθεί κάτι τέτοιο , δεδομένου ότι συνήθως απαιτείται τουλάχιστον μια δεκαετία, μέχρις ότου τεχνολογίες που χρησιμοποιούνται σε υπερυπολογιστές να φτάσουν σε οικιακούς υπολογιστές, που ο κάθε καταναλωτής μπορεί να έχει στο γραφείο ή το σπίτι του, οπότε στο μεσοδιάστημα αυτό μπορεί να έχουν αλλάξει πολλά. Κληθείς να σχολιάσει πώς η δημιουργία μιας τέτοιας δυνατότητας «ξέφυγε» από τα τμήματα Έρευνας και Ανάπτυξης τεχνολογικών κολοσσών της πληροφορικής, ο δρ Βαγιωνάς επισήμανε ότι οι εταιρείες συνήθως  μελετούν λύσεις καθαρά και μόνο ηλεκτρονικές, βασιζόμενες σε τρανζίστορ  (σ.σ. διατάξεις ημιαγωγών),  τάσεις και ρεύματα,  ώστε να πετύχουν γρήγορη επεξεργασία κι αυτό έχει «τους περιορισμούς που συνοδεύουν τις ηλεκτρονικές λύσεις». Η ερευνητική ομάδα του ΑΠΘ, αντίθετα, εστίασε στο φως . «Οι οπτικές τεχνολογίες άρχισαν πολύ πρόσφατα να μπαίνουν στους υπολογιστές. Έχουν αναπτύξει κι άλλα πανεπιστήμια λύσεις, αλλά είναι πιο απλές, δηλαδή δεν αποτελούν ολόκληρη μνήμη RAM. Εμείς έχουμε αναπτύξει μια ολοκληρωμένη λύση, ουσιαστικά αναρτήσαμε ένα πρότυπο μνήμης RAM ενός bit, που έχει τη δυνατότητα να εκτελεί όλες τις λειτουργίες» σημείωσε το μέλος της ερευνητικής ομάδας ΕΡΑΦΩΣ, στην οποία μετέχουν επίσης η μεταδιδακτορική ερευνήτρια Θεόνη Αλεξούδη, ο υποψήφιος διδάκτορας Αποστόλης Τσακυρίδης, ο επίκουρος καθηγητής του Τμήματος Πληροφορικής του ΑΠΘ, Νίκος Πλέρος και η αναπληρώτρια καθηγήτρια του ίδιου Τμήματος, Αμαλία Μήλιου. Oι καινοτόμες ερευνητικές ιδέες της ομάδας του ΑΠΘ χρηματοδοτούνται από το Ελληνικό Ίδρυμα Έρευνας και Καινοτομίας (ΕΛΙΔΕΚ) και τη Γενική Γραμματεία Έρευνας και Τεχνολογίας (ΓΓΕΤ) μέσα από τα ερευνητικά έργα CAM-UP («Οπτικές Μνήμες Προσπέλασης Περιεχομένου για γρήγορη αναζήτηση διεύθυνσης», με επιστημονικά υπεύθυνο τον δρα Χρήστο Βαγιωνά) και ORION («Οπτικές Μνήμες Τυχαίας Προσπέλασης με χαμηλή κατανάλωση ενέργειας για γρήγορη απόκριση και υψηλή ρυθμοαπόδοση σε υπολογιστικά περιβάλλοντα», με επιστημονικά υπεύθυνη τη δρα Θεόνη Αλεξούδη). Η δημιουργία της γρηγορότερης μνήμης RAM στον κόσμο αποτελεί προϊόν μακρόχρονης προσπάθειας της ερευνητικής ομάδας του ΑΠΘ που είχε ξεκινήσει το 2009 κι υπόσχεται να αντιμετωπίσει το πρόβλημα του «Τείχους Μνήμης».  Το πρόβλημα υφίσταται διότι οι ταχύτητες των μνημών τυχαίας προσπέλασης RAM αυξάνουν για περισσότερα από 30 χρόνια με πολύ πιο αργό ρυθμό από τις αντίστοιχες ταχύτητες των επεξεργαστών , με αποτέλεσμα να δημιουργείται ένα συνεχώς αυξανόμενο χάσμα μεταξύ των επιδόσεων των επεξεργαστών και των μνημών RAM. Κι αυτό διότι ο επεξεργαστής θα πρέπει να «περιμένει» να λάβει δεδομένα από την αργή μνήμη, με συνέπεια να μη μπορεί να τα επεξεργαστεί γρήγορα και να καθυστερεί τις υπόλοιπες διεργασίες. Η «καρδιά» της οπτικής μνήμης RAM αποτελείται από γρήγορους οπτικούς διακόπτες,  το αντίστοιχο των ηλεκτρονικών τρανζίστορ στη φωτονική τεχνολογία, διασυνδεδεμένους σε μια πρότυπη οπτική διάταξη δύο καταστάσεων, του «0» και του «1», ενώ ένας τρίτος οπτικός διακόπτης ελέγχει αν θα εκτελεστεί η λειτουργία της ανάγνωσης ή της εγγραφής στη μνήμη. Καθώς το φως δεν μπορεί να «εγκλωβιστεί» χωρικά και, κατά συνέπεια, να αποθηκευτεί με  την ίδια ευκολία που αυτό είναι εφικτό στα ηλεκτρόνια και τις ηλεκτρονικές μνήμες,  η ερευνητική ομάδα υλοποίησε μια τεχνική που αξιοποιεί δύο αλληλοεξαρτώμενα, αλλά διαφορετικά μήκη κύματος: όταν το ένα μήκος κύματος κυριαρχεί μέσα στην προτεινόμενη συσκευή-μνήμη, τότε αναγκάζει το άλλο να παραμένει σβηστό, οπότε αντιστοιχώντας τα ψηφία 1 και 0 στα δύο διαφορετικά μήκη κύματος επιτυγχάνεται ψηφιακή αποθήκευση. Στο μέλλον προβλέπονται ακόμα καλύτερες επιδόσεις, καθώς η ερευνητική ομάδα σκοπεύει να μελετήσει οπτικές μνήμες υψηλότερης χωρητικότητας, με πολλαπλά κύτταρα μνήμης, που εκμεταλλεύονται τα διαφορετικά μήκη κύματος του φωτός. Ποια είναι τα επόμενα βήματα και εντός ποιου χρονοδιαγράμματος αναμένεται να πραγματοποιηθούν; ρωτήσαμε τον δρα Βαγιώνη. « Σε βάθος τριετίας σκοπεύουμε αφενός να αναπτύξουμε πολλαπλά bit μνήμης και να δείξουμε όλες τις λειτουργικές δυνατότητες και αφετέρου να εργαστούμε πάνω στη γρήγορη μεταφορά δεδομένων σε routers και network switches » σημείωσε, εξηγώντας ότι το χρονοδιάγραμμα της όλης προσπάθειας υπαγορεύεται και από τη διάρκεια των ερευνητικών προγραμμάτων στα οποία μετέχει η ΕΡΑΦΩΣ. Η σχετική μελέτη δημοσιεύθηκε στο έγκυρο περιοδικό «Optics Letters», ένα από τα μεγαλύτερα επιστημονικά περιοδικά στις οπτικές τεχνολογίες, το οποίο εκδίδει η Optical Society of America. Επιπρόσθετα, το διεθνές επιστημονικό περιοδικό «Optics and Photonics News magazine» δημοσίευσε εκτενές σχετικό άρθρο και φιλοξένησε συνέντευξη του Δρ. Χ. Βαγιωνά H Ερευνητική Ομάδα Ασύρματων και Φωτονικών Συστημάτων και Δικτύων (ΕΡ.Α.ΦΩ.Σ) δημιουργήθηκε το 2015, στο πλαίσιο λειτουργίας του Κέντρου Διεπιστημονικής Έρευνας και Καινοτομίας (ΚΕΔΕΚ) του ΑΠΘ, βασική αποστολή του οποίου είναι η προώθηση και ανάπτυξη της διεπιστημονικότητας σε ένα ανοικτό και συνεργατικό περιβάλλον αριστείας. H ομάδα προέρχεται από τη συνένωση των ερευνητικών ομάδων του Επίκουρου Καθηγητή Νίκου Πλέρου και της Αναπληρώτριας Καθηγήτριας Αμαλίας Μήλιου από το Τμήμα Πληροφορικής, του Επίκουρου Καθηγητή Κωνσταντίνου Βυρσωκινού από το Τμήμα Φυσικής και του Καθηγητή Λεωνίδα Γεωργιάδη από το Τμήμα Ηλεκτρολόγων Μηχανικών και Μηχανικών Υπολογιστών. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/180321/ereynites-toy-apth-evalan-ta-gyalia-se-megales-etaireies-eftiaxan-ti-grigoroteri-mnimi-ram
tech,www.cnn.gr,Ο «Ψυχρός Πόλεμος» των 5G: Ποιοι οι «εχθροί» και τι νέο θα φέρει,"08:33 Δευτέρα, 10 Ιουνίου 2019","Newsroom, CNN Greece","Ο Ρώσος πρόεδρος  Βλαντιμίρ Πούτιν  σίγουρα δεν εξέπληξε πολλούς ειδικούς την περασμένη Παρασκευή, όταν από το βήμα του Διεθνούς Οικονομικού Φόρουμ της Αγίας Πετρούπολης έκανε λόγο για «τον  τεχνολογικό παγκόσμιο πόλεμο  που έχει ήδη ξεσπάσει». Αφορμή στον Πούτιν έδωσε η  επιβολή κυρώσεων  κατά του κινεζικού τεχνολογικού γίγαντα  Huawei   από τις αμερικανικές Αρχές. Ο Κινέζος πρόεδρος  Σι Τζιπίνγκ  που βρισκόταν στο ίδιο πάνελ με τον Πούτιν ξέσπασε σε  χειροκροτήματα , βλέποντας στο πρόσωπο του Ρώσου προέδρου έναν σημαντικό σύμμαχο σε αυτή τη σύγκρουση με την Ουάσιγκτον. «Η μάχη για τον έλεγχο των δικτύων κινητής τηλεφωνίας πέμπτης γενιάς προκαλεί μια  γεωπολιτική σύγκρουση  που θα έχει τεράστιες επιπτώσεις σε ευρωπαϊκές εταιρείες και κυβερνήσεις», δήλωσε στο ΑΠΕ-ΜΠΕ, ο Πίτερ, Γερμανός ειδικός που παρακολουθούσε επίσης το Φόρουμ της Αγίας Πετρούπολης, ζητώντας μας ωστόσο να διατηρήσει την ανωνυμία του. «Οι επικοινωνίες και οι ανάγκες άμυνας μιας χώρας,  έχουν μετατρέψει το δίκτυο 5G σε ένα γεωπολιτικό ζήτημα  και στο  αγαπημένο όπλο του νέου Ψυχρού Πολέμου  ανάμεσα στις Ηνωμένες Πολιτείες και την Κίνα. Το βέτο του Προέδρου Τραμπ στον κινεζικό όμιλο Huawei, τον μεγαλύτερο πάροχο δικτύου 5G στον κόσμο, είναι μόνο το τελευταίο επεισόδιο σε αυτή τη σύγκρουση» λέει ο Γερμανός ειδικός στο ΑΠΕ-ΜΠΕ. «Η πέμπτη γενιά δικτύων κινητής τηλεφωνίας ή 5G όπως είναι γνωστή, θα προκαλέσει ένα  γιγαντιαίο άλμα στην ασύρματη τεχνολογία  παρόμοιο με αυτό που έφερε η εφεύρεση του επιτραπέζιου υπολογιστή», τονίζει στο ΑΠΕ-ΜΠΕ ο Γερμανός επιστήμονας. Ήδη η αμερικανική Εθνική Υπηρεσία Ασφαλείας (NSA) κατηγορείται ότι κατασκόπευε τη Huawei και τον ιδρυτή της κατά τη διάρκεια της θητείας του  Τζορτζ Μπους   και του  Μπαράκ Ομπάμα . Αξίζει επίσης να σημειωθεί ότι η κινεζική κυβέρνηση ασκεί  λογοκρισία  σε γίγαντες της τεχνολογίας όπως η Google, το Facebook ή η Amazon. Αν στις 19 Αυγούστου, ο πρόεδρος  Tραμπ   κάνει την απειλή του πραγματικότητα και ολοκληρώσει το βέτο κατά της Huawei, κάποιες ευρωπαϊκές χώρες θα πρέπει να αναζητήσουν  εναλλακτικές λύσεις  για να αποφύγουν κυρώσεις. «Η αλήθεια είναι ότι  κανένας δεν αμφισβητεί την τεχνολογική πρωτοπορία  των δικτύων 5G που η Huawei διαθέτει και ότι ο αποκλεισμός της μπορεί να καθυστερήσει την ανάπτυξη της 5G στην Ευρώπη μέσα σε δύο χρόνια» γράφει η ισπανική εφημερίδα El Pais. Σε αυτόν τον ψυχρό πόλεμο των 5G,  τα μπλοκ δεν είναι ακόμα πολύ καθορισμένα . Οι κυβερνήσεις της Αυστραλίας, της Νέας Ζηλανδίας, του Καναδά και της Ιαπωνίας έχουν ευθυγραμμιστεί με τις  Ηνωμένες Πολιτείες . Από την άλλη πλευρά, η Ευρωπαϊκή Ένωση δεν έχει ενιαία στάση. Η Γαλλία και η Γερμανία έχουν ξεκινήσει  έρευνες  για τα δίκτυα της Huawei και η Ισπανία δεν έχει ακόμη καθορισμένη θέση, περιμένοντας την κοινή απάντηση της Ευρωπαϊκής Επιτροπής. Η ΕΕ περιορίστηκε στην  εκπόνηση ενός αόριστου σχεδίου  για την εφαρμογή της νέας τεχνολογίας. Τον Σεπτέμβριο του 2016 η Επιτροπή ξεκίνησε το «5G για την Ευρώπη: ένα σχέδιο δράσης», το οποίο καθιέρωσε έναν οδικό χάρτη για την ανάπτυξη και τις δημόσιες και ιδιωτικές επενδύσεις σε υποδομές 5G στην ΕΕ. Τα κράτη πρέπει να αναθέσουν τη ζώνη συχνοτήτων που υποστηρίζει το 5G το 2020, στη συνέχεια να εγγυηθούν τις πρώτες εμπορικές εφαρμογές στο δίκτυο 5G και να προχωρήσουν στην πλήρη εφαρμογή του μέχρι το 2025. Όσον αφορά στην  ασφάλεια  των δικτύων, η δέσμευση είναι αρκετά ασαφής. Εναπόκειται απλώς στα κράτη μέλη να ανταλλάσσουν πληροφορίες μεταξύ τους και με την υποστήριξη της Ευρωπαϊκής Επιτροπής και του Ευρωπαϊκού Συμβουλίου για την ασφάλεια στον κυβερνοχώρο (ENISA), για να ολοκληρωθεί μια συντονισμένη αξιολόγηση του 5G το αργότερο την 1η Οκτωβρίου, 2019. Η  καθυστέρηση  πάντως της ΕΕ στο 5G σε σύγκριση με άλλες περιοχές όπως η Ασία (Ιαπωνία, Κίνα και Κορέα) και οι Ηνωμένες Πολιτείες είναι εμφανής. Λίγες χώρες έχουν ανακοινώσει την έναρξη του δικτύου 5G. Στο Ηνωμένο Βασίλειο, η EE (Everything Everywhere), θυγατρική της BT, ξεκίνησε το πρώτο δίκτυο 5G σε περιορισμένες περιοχές σε έξι πόλεις (Μπέλφαστ, Μπέρμιγχαμ, Κάρντιφ, Εδιμβούργο, Λονδίνο και Μάντσεστερ). Στην Ιταλία, η Vodafone ξεκίνησε το 5G στο Μιλάνο, στη Ρώμη, στο Τορίνο, στην Μπολόνια και στη Νάπολη. Η Γαλλία και η Γερμανία δεν θα έχουν εμπορική χρήση 5G μέχρι το τέλος του 2020. Και μόνο σε μικρές χώρες όπως η Φινλανδία και το Σαν Μαρίνο θα λειτουργήσει φέτος το δίκτυο με τη νέα τεχνολογία. Η Ευρωπαϊκή Επιτροπή εκτιμά ότι  τα παγκόσμια έσοδα από το δίκτυο 5G θα φθάσουν τα 225 δισεκατομμύρια ευρώ  μέχρι το 2025. Σε τομείς τόσο στρατηγικούς όσο και παραδοσιακούς όπως οι αυτοκινητοβιομηχανίες, η γεωργία ή οι επικοινωνίες θα συντελεστεί μια πλήρης επανάσταση με τα νέα δίκτυα. Μια πίτα πάρα πολύ σημαντική για να χωρέσει στο τραπεζομάντιλο της γεωπολιτικής. Χάρη στην τεχνολογία 5G για παράδειγμα, η  παρακολούθηση ενός ποδοσφαιρικού αγώνα  θα είναι πλέον μια ιδιαίτερα συναρπαστική εμπειρία. Δεν θα χρειάζεται καν η τηλεόραση. Με τα ειδικά γυαλιά εικονικής πραγματικότητας, ο θεατής θα παρακολουθεί τον αγώνα πριν καν αρχίσει, μέσα στα αποδυτήρια. Αλλά και πιο χρήσιμα πράγματα: Αν σε ένα  ταξίδι  μακριά από το σπίτι σας αρρωστήσετε σοβαρά, δεν θα χρειαστεί να επιστρέψετε για μια επέμβαση. Ο χειρουργός θα σας εγχειρήσει εξ αποστάσεως χάρη σε χειρουργικά ρομπότ που θα υπακούουν αμέσως στις εντολές του, αν και θα βρίσκεται χιλιάδες χιλιόμετρα μακριά. Στα χωράφια οι αγρότες δεν θα φυτεύουν μόνο τους σπόρους, αλλά μικρά chips που θα ελέγχουν όλες τις εργασίες, από τη σπορά μέχρι την άρδευση και τη συγκομιδή με αυτοματοποιημένα τρακτέρ. «Σπίτια, εργοστάσια, αυτόνομα αυτοκίνητα και, δυστυχώς, ακόμη και οπλοστάσια θα μπορούν επίσης να ελέγχονται εξ αποστάσεως χωρίς να υπάρχει κίνδυνος καθυστέρησης γιατί όταν πατηθεί το πλήκτρο, το μηχάνημα ή η συσκευή θα απαντήσει σε ένα χιλιοστό του δευτερολέπτου» εξηγεί η ισπανική El Pais και προσθέτει: «Δεν πρόκειται για κάτι που θα συμβεί στο μέλλον. Αυτές οι εμπειρίες έχουν ήδη πραγματοποιηθεί πιλοτικά ή στο εργαστήριο. Και σύντομα θα είναι καθημερινές χάρη στην τεχνολογία που ονομάζεται 5G». Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/180082/o-psyxros-polemos-ton-5g-poioi-oi-exthroi-kai-ti-neo-tha-ferei
tech,www.cnn.gr,Η νέα μεγάλη αλλαγή που έρχεται στο Instagram,"11:39 Δευτέρα, 10 Ιουνίου 2019","Newsroom, CNN Greece","Σας έχει τύχει να δείτε κάτι καθώς σκρολάρετε στην αρχική στο  Instagram   και μετά  να μην μπορείτε να θυμηθείτε πού το είδατε και τι ήταν αυτό; Αυτό συμβαίνει γιατί  ακολουθείτε δεκάδες λογαριασμούς  και  με ένα refresh , ή με το να μπεις πιο μετά στην εφαρμογή εμφανίζονται πολλές νέες αναρτήσεις και αυτή που θέλατε να δείτε ξανά, χάνεται! Η  νέα αλλαγή  έρχεται για να σε βοηθήσει σε αυτό! H εφαρμογή όμως, ετοιμάζει μία  νέα αναβάθμιση  που θα σου λύσει κυριολεκτικά τα χέρια! Ο social media expert, Matt Navarra αποκάλυψε με μήνυμά του στο Twitter πως θα υπάρχει επιλογή κατηγορίας  « Posts που έχεις δει ».  New! Instagram is testing a ‘Post’s you’ve seen’ feature  Shows any posts or profiles you’ve viewed in your feed. Also being tested:  - Posts you’ve liked - Posts you’ve commented on - Posts you’ve sent Spotted by  @WABetaInfo  +  @mattnavarra   pic.twitter.com/liaBqNL6aN June 1, 2019 Παράλληλα, θα υπάρχει και κάτι ανάλογο για αυτάτα  posts στα οποία έχετε πατήσει like , τα έχετε σχολιάσει ή που τα έχετε στείλει σε φίλους σας. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/180106/h-nea-megali-allagi-poy-erxetai-sto-instagram
tech,www.cnn.gr,«Πρότζεκτ Σκάρλετ»: Η Microsoft μάς συστήνει τη νέα κονσόλα Xbox ,"16:18 Δευτέρα, 10 Ιουνίου 2019","Newsroom, CNN Greece","Η πασίγνωστη εταιρεία  Microsoft   ανακοίνωσε την  Κυριακή  ότι η κονσόλα με την κωδική ονομασία « Πρότζεκτ   Σκάρλετ » θα κάνει ντεμπούτο στο  τέλος του επόμενου χρόνου. Σύμφωνα με τον διευθύνοντα αντιπρόεδρο, υπεύθυνο για το  gaming   και επικεφαλής της Xbox, Φιλ Σπένσερ: «Η κονσόλα πρέπει να κατασκευάζεται και να ρυθμίζεται με  μοναδικό   παρονομαστή  τα  παιχνίδια ». Με αυτό σαν  στρατηγική , η νέα κονσόλα της  Microsoft  θα είναι τέσσερις φορές πιο ισχυρή από την προηγούμενη -που κυκλοφόρησε το 2016-  με μεγαλύτερη μνήμη, καλύτερη ανάλυση και πιο ρεαλιστικά γραφικά. Με άλλα λόγια, όπως άλλωστε  μαρτυρά  και το βίντεο που δημοσίευσε η Microsoft, η εμπειρία  gaming  θα είναι  γρηγορότερη , πιο  παραστατική  και -προς ικανοποίηση πολλών- δεν θα…  κολλάει .  Η Microsoft ανακοίνωσε επίσης νέα  τηλεχειριστήρια , τα οποία λειτουργούν ασύρματα και η μπαταρία τους μπορεί να διαρκέσει έως και 40 ώρες. Η νέα κονσόλα κοστίζει περίπου  160   ευρώ . Όσοι ενδιαφέρονται να προχωρήσουν σε μια προ-παραγγελία της  νέας κονσόλας, μπορούν να το κάνουν ήδη διαδικτυακά.  Holiday 2020 we will launch Project Scarlett with... Halo Infinite.  #XboxE3   #HaloInfinite https://t.co/8Nrh4tQvhb   pic.twitter.com/yt2RRiQanZ June 9, 2019 Microsoft announces new Xbox console, by Shannon Liao Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/180152/protzekt-skarlet-h-microsoft-mas-systinei-ti-nea-konsola-xbox
tech,www.cnn.gr,Facebook: Οι αναρτήσεις των χρηστών βοηθούν στην πρόβλεψη διαβήτη και ψυχικών διαταραχών,"12:32 Τρίτη, 18 Ιουνίου 2019","Newsroom, CNN Greece","Η  γλώσσα  που χρησιμοποιείται στις  αναρτήσεις στο  Facebook , μπορεί να βοηθήσει να εντοπισθούν περιπτώσεις ατόμων με διάφορες παθήσεις, όπως  διαβήτης ,  άγχος ,  κατάθλιψη   και  ψύχωση , σύμφωνα με  νέα αμερικανική επιστημονική έρευνα . Ο τρόπος με τον οποίο γράφονται οι αναρτήσεις από τους χρήστες, θα μπορούσε να είναι  δείκτης νόσου  και, με τη συγκατάθεση του ασθενούς, να παρακολουθούνται ακριβώς όπως τα σωματικά συμπτώματα. Οι ερευνητές ανέλυσαν σε βάθος χρόνου  όλες τις αναρτήσεις περίπου 1.000 ατόμων  (που συναίνεσαν να συσχετισθούν αυτά τα δεδομένα με το ιατρικό ιστορικό τους) και δημιούργησαν τρία μοντέλα πρόβλεψης ασθενειών. Το ένα λάμβανε αποκλειστικά πληροφορίες από το Facebook, το δεύτερο μόνο δημογραφικά στοιχεία (ηλικία, φύλο κλπ.) και το τρίτο συνδύαζε και τα δύο. Τα αποτελέσματα της μελέτης που δημοσιεύτηκαν στο περιοδικό «PLOS ONE», δείχνουν ότι  και οι 21 περιπτώσεις νόσων που εξέτασε η έρευνα, είναι δυνατό να προβλεφθούν από το Facebook , μάλιστα για τις 10 από αυτές το Facebook ήταν καλύτερος προβλεπτικός παράγοντας από τα δημογραφικά στοιχεία. Ενδεικτικά, φάνηκε πως οι λέξεις « μπουκάλι » και « πίνω » στις αναρτήσεις συνδέονται με  υπερκατανάλωση  αλκοόλ ,  ενώ άλλες λέξεις που φανερώνουν εχθρότητα, παραπέμπουν σε  κατάχρηση  ναρκωτικών  ή ψύχωση . Πιο απρόσμενα, η αναφορά στις λέξεις « Θεός » ή « προσευχή » είναι 15 φορές πιθανότερο να «δείχνει» ανθρώπους με  διαβήτη . «Συχνά στα μέσα κοινωνικής δικτύωσης είναι εμφανείς οι επιλογές ζωής, οι εμπειρίες και τα συναισθήματα των ανθρώπων. Τέτοιου τύπου πληροφορίες μπορούν να συμβάλουν στην παροχή επιπλέον πληροφοριών για τους παράγοντες που επιδεινώνουν ή βελτιώνουν διάφορες ασθένειες», δήλωσε η επικεφαλής ερευνήτρια, αναπληρώτρια καθηγήτρια Ράινα Μέρτσαντ, διευθύντρια του Ιατρικού Κέντρου για την Ψηφιακή Υγεία στο Πανεπιστήμιο της Πενσυλβάνια. «Πολλές είναι οι μέχρι τώρα έρευνες που δείχνουν τη  σχέση μεταξύ της χρήσης συγκεκριμένων γλωσσικών όρων και ασθενειών , όπως η γλώσσα που προβλέπει την κατάθλιψη. Ωστόσο, αυτό που είναι σημαντικό, είναι η εύρεση σχέσεων μεταξύ αυτών των ιατρικών περιπτώσεων, κάτι που μπορεί να αποτελέσει αφετηρία για νέες εξελίξεις στον τομέα της τεχνητής νοημοσύνης», ανέφερε ο Άντριου Σβαρτς, επίκουρος καθηγητής Επιστήμης Πληροφορικής και Υπολογιστών στα πανεπιστήμια Πενσυλβάνια και Στόνι Μπρουκ. Μια περυσινή μελέτη των ίδιων ερευνητών (στην οποία βασίσθηκε η νέα έρευνα) είχε δείξει ότι  μέσω των αναρτήσεων στα  μέσα κοινωνικής δικτύωσης  η κατάθλιψη   μπορεί να διαγνωσθεί ακόμα και τρεις μήνες νωρίτερα  από μια κλινική διάγνωση. Τέτοια στοιχεία αφήνουν, σύμφωνα με την δρ. Μέρτσαντ,  περιθώρια για τη δημιουργία ενός συστήματος στα κοινωνικά δίκτυα που θα δίνει πληροφορίες για την υγεία των ανθρώπων  στους ειδικούς, με στόχο την εξασφάλιση της βέλτιστης παροχής φροντίδας. Μένει να εξεταστεί αν η εφαρμογή αυτού του σχεδίου είναι εφικτή και κατά πόσο ο κόσμος θα δεχτεί να μοιραστεί τέτοιες πληροφορίες. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/181084/facebook-oi-anartiseis-ton-xriston-voithoyn-stin-provlepsi-diaviti-kai-psyxikon-diataraxon
tech,www.cnn.gr,"Πολιτικές αντιδράσεις για το Libra, το νέο κρυπτονόμισμα του Facebook ","00:07 Πέμπτη, 20 Ιουνίου 2019","Newsroom, CNN Greece","Η   Facebook   αποκάλυψε τα σχέδιά της για το κρυπτονόμισμα που πρόκειται να κυκλοφορήσει, το  Libra , μια κίνηση που δεν πέρασε απαρατήρητη από τους Ευρωπαίους αξιωματούχους, σύμφωνα με το αμερικανικό δίκτυο CNBC. Ο Γάλλος υπουργός Οικονομικών Μπρουνό Λεμέρ δήλωσε ότι «αποκλείεται» να γίνει το Libra ένα κανονικό νόμισμα, όπως μετέδωσε το Bloomberg, που επικαλέστηκε δηλώσεις του στον ραδιοφωνικό σταθμό Europe 1. Η Ομάδα των 7 (G7) --που περιλαμβάνει τη Γαλλία, το Ηνωμένο Βασίλειο και τις ΗΠΑ-- θέλει να συστήσει ένα φόρουμ για να  αποτιμηθούν οι κίνδυνοι ψηφιακών νομισμάτων,  όπως του Libra, στο χρηματοπιστωτικό σύστημα. Αυτό αναφέρει δημοσίευμα των Financial Times, που επικαλείται επιστολή από τον Λεμέρ και τον διοικητή της Τράπεζας της Γαλλίας Φρανσουά Βιλερουά ντε Γκαλό. Η ομάδα αυτή θα περιλαμβάνει κεντρικές τράπεζες και το Διεθνές Νομισματικό Ταμείο (ΔΝΤ), σύμφωνα με τους FT. Στο μεταξύ, ο  Μάρκους Φέρμπερ , Γερμανός ευρωβουλευτής προειδοποίησε ότι το Facebook θα μπορούσε να γίνει «σκιώδης τράπεζα» λόγω των σχεδίων για τα ψηφιακά νομίσματα, σύμφωνα με το Bloomberg. Από την άλλη πλευρά, ο διοικητής της Τράπεζας της Αγγλίας  Μαρκ Κάρνεϊ  εμφανίστηκε περισσότερο θετικός απέναντι στο σχέδιο αυτό, λέγοντας ότι παραμένει ανοικτόμυαλος --αν και πρόσθεσε την προειδοποίηση ότι το Libra θα βρεθεί αντιμέτωπο με τις ρυθμιστικές αρχές. «Οτιδήποτε λειτουργεί σε αυτόν τον κόσμο γίνεται αυτομάτως συστημικό και θα πρέπει να υπάγεται στα αυστηρότερα ρυθμιστικά πρότυπα», δήλωσε χθες ο κεντρικός τραπεζίτης. Το Libra της Facebook, που  αναμένεται να κυκλοφορήσει το 2020,  θα τελεί υπό την εποπτεία μιας κοινοπραξίας εταιριών, στις οποίες περιλαμβάνονται η Visa και η Uber. Πρόκειται για ένα stablecoin, το οποίο σημαίνει ότι βασίζεται σε περιουσιακά στοιχεία και στόχος είναι να κινείται πολύ κοντά σε μια συγκεκριμένη τιμή, αντί να καταγράφει έντονες διακυμάνσεις όπως το bitcoin και άλλα κρυπτονομίσματα. Η εταιρία έχει επίσης αναπτύξει ένα ψηφιακό πορτοφόλι, που ονομάζεται Calibra, για να μπορούν οι δικοί της χρήστες να αποθηκεύουν και να ανταλλάσσουν το ψηφιακό νόμισμα.  Πολλοί ειδικοί θεωρούν την είσοδο της Facebook στα κρυπτονομίσματα μια  πολλά υποσχόμενη κίνηση για τη συγκεκριμένη αγορά,  αλλά υποστηρίζουν ότι τα ρυθμιστικά εμπόδια αποτελούν πιθανόν ένα σημείο στο οποίο θα μπορούσε να σκοντάψει το όλο εγχείρημα. «Η είδηση ανακοινώθηκε σε μια περίοδο κατά την οποία η Facebook δέχεται έντονες πιέσεις από ρυθμιστικές αρχές, μετόχους και χρήστες προκειμένου να αντιμετωπίσει τα προβλήματα σε σχέση με τα προσωπικά δεδομένα», σχολίασε η Ορελί Λ’Οστίς, αναλύτρια στη Forrester. Το γεγονός ότι η Facebook συνεργάζεται με χρηματοπιστωτικές εταιρίες όπως η Visa και η Mastercard σημαίνει ότι «μπορούμε να αναμένουμε ότι οι ρυθμιστικές αρχές και οι κυβερνήσεις θα διατυπώσουν ερωτήματα σχετικά με τη συλλογή χρηματοπιστωτικών δεδομένων της Facebook και τη διαχειριστική διαδικασία, και κατά πόσον το σύστημα πληροί όλες τις νομικές και ρυθμιστικές προϋποθέσεις», ανέφερε η Λ’Οστίς σε χθεσινή της έκθεση. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181356/politikes-antidraseis-gia-to-libra-to-neo-kryptonomisma-toy-facebook
tech,www.cnn.gr,Η NASA βρήκε το σύμβολο του στόλου του «Σταρ Τρεκ» στην «Ελλάδα» του Άρη,"09:09 Παρασκευή, 14 Ιουνίου 2019","Newsroom, CNN Greece","Οι απανταχού φίλοι του « Σταρ Τρεκ » θα ενθουσιαστούν μαθαίνοντας ότι το σύμβολο του αστροστόλου της διαπλανητικής Ομοσπονδίας βρίσκεται  «σκαλισμένο» πάνω στην επιφάνεια του  'Αρη   και μάλιστα στη μεγάλη  πεδιάδα με την ονομασία «Ελλάς»  (Hellas Planitia). Η Αμερικανική Διαστημική Υπηρεσία ( NASA ) έδωσε στη δημοσιότητα μέσω Twitter μια  δορυφορική φωτογραφία  που τράβηξε το σκάφος της Mars Reconnaissance Orbiter (MRO) και η οποία δείχνει στο νότιο ημισφαίριο του 'Αρη έναν αρειανό αμμόλοφο με ασυνήθιστο σχήμα, που έχει…διαβολική ομοιότητα με το σχήμα V του διάσημου λογότυπου του «Σταρ Τρεκ». Φυσικά κάποιοι  καχύποπτοι συνωμοσιολόγοι  θα υποπτευθούν ότι έχουν βάλει το δαχτυλάκι τους οι εξωγήινοι, όπως π.χ. είχε συμβεί και με το διάσημο «πρόσωπο στον 'Αρη» και τόσες άλλες γεωμορφολογικές ιδιαιτερότητες του γειτονικού πλανήτη που έδωσαν λαβή για ευφάνταστα σενάρια. Στην πραγματικότητα βέβαια, ούτε ο κάπτεν Σποκ τριγυρνάει στον 'Αρη, ούτε κανένας άλλος. Το σύμβολο του «Σταρ Τρεκ»  σχηματίστηκε τυχαία  από τις δυνάμεις της αρειανής φύσης, μέσα από ένα συνδυασμό λάβας, ανέμων και άλλων φυσικών δυνάμεων.  Hey  @starwars !  Will you hurry up your Rebel Scums?  We beat you!   https://t.co/b53KxKlAlj 13 Ιουνίου 2019 «Πρόκειται μόνο για σύμπτωση», διαβεβαίωσε το Πανεπιστήμιο της Αριζόνα, το οποίο είναι υπεύθυνο για την κάμερα HiRiSE του MRO που τράβηξε τη φωτογραφία. Με άλλα λόγια, ο διαπλανητικός στόλος δεν έχει (ακόμη) δημιουργήσει βάση στον 'Αρη.   Διαβάστε επίσης Ερευνητές του ΑΠΘ «έβαλαν τα γυαλιά» σε μεγάλες εταιρείες: Έφτιαξαν τη γρηγορότερη μνήμη RAM  «Πρότζεκτ Σκάρλετ»: Η Microsoft μάς συστήνει τη νέα κονσόλα Xbox  Η νέα μεγάλη αλλαγή που έρχεται στο Instagram",https://www.cnn.gr/tech/story/180632/h-nasa-vrike-to-symvolo-toy-stoloy-toy-star-trek-stin-ellada-toy-ari
tech,www.cnn.gr, Αυτό το κινητό πούλησε 30.000 κομμάτια σε… 3 δευτερόλεπτα,"00:48 Παρασκευή, 21 Ιουνίου 2019","Newsroom, CNN Greece","Ξεπέρασαν τις ένα εκατομμύριο συσκευές στην Κίνα σε μόλις 14 ημέρες, αλλά και τις 30.000 πωλήσεις συσκευών στα πρώτα 3… δευτερόλεπτα που έγινε διαθέσιμο το νέο έξυπνο κινητό HONOR 20 Pro στην Κίνα. Όπως αναφέρεται επίσης σε σχετική ανακοίνωση, το HONOR 20 Pro, έλαβε μια από τις μεγαλύτερές βαθμολογίες στην αξιολόγηση των φωτογραφικών αλλά και των βίντεο δυνατοτήτων του από τον ανεξάρτητο οργανισμό DXOMARK. Συγκεκριμένα, κατέλαβε την τρίτη θέση με σκορ 111 και πλέον μπαίνει στη λίστα των TOP 3 κορυφαίων φωτογραφικά smartphones της παγκόσμιας αγοράς. Η συγκεκριμένη διάκριση, τονίζεται στην ανακοίνωση, αποδεικνύει την ηγετική θέση και την καινοτομία που εισάγει η HONOR παγκόσμια. Σημαντικό, είναι το γεγονός ότι η HONOR, σύμφωνα με τελευταία έρευνα από την Harris Interactive που έγινε σε 130.000 συσκευές smartphones, κατέκτησε την πρώτη θέση ως το πιο αξιόπιστο smartphone brand με τις λιγότερες επιστροφές για service (σχεδόν μηδενικό failure rate). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181498/ayto-to-kinito-poylise-30-000-kommatia-se-3-deyterolepta
tech,www.cnn.gr,Πώς επιλέγει υπολογιστές η κορυφαία εταιρεία ηλεκτρονικού εμπορίου στην Ελλάδα;,"13:23 Παρασκευή, 14 Ιουνίου 2019","Newsroom, CNN Greece","Σε μία σύγχρονη επιχείρηση, το περιβάλλον εργασίας είναι ένας βασικός λόγος προσέλκυσης ταλέντου. Οι υποδομές που διαθέτει μία επιχείρηση αλλά και οι παροχές σε επίπεδο εξοπλισμού που παρέχει είναι κριτήρια με τα οποία κάνουν την επιλογή τους και οι εργαζόμενοι. Ιδίως σε επιχειρηματικούς κλάδους όπου οι ψηφιακές τεχνολογίες διαδραματίζουν σημαντικό ρόλο στην καθημερινότητα αλλά και στην παραγωγικότητα των εργαζομένων. Μία τέτοια περίπτωση είναι και το Skroutz, ο πιο δημοφιλής προορισμός του ελληνικού Διαδικτύου αλλά και μία εκ των κορυφαίων εταιρειών στο χώρο του ηλεκτρονικού εμπορίου στη χώρα μας. Το Skroutz είναι γνωστό ότι προσφέρει ένα κορυφαίο εργασιακό περιβάλλον με τα γραφεία του να θεωρούνται από τα καλύτερα στην Ελλάδα. Ταυτόχρονα, όμως, οι άνθρωποι του δίνουν ιδιαίτερη προσοχή και στο τι προσφέρουν σε επίπεδο εξοπλισμού στους περισσότερους από 250 εργαζόμενους τους. Και ο φορητός υπολογιστής είναι ένα βασικό εργαλείο για τους developers -και όχι μόνο- που απασχολούνται στο Skroutz. Τα κριτήρια για την επιλογή του κατάλληλου φορητού υπολογιστή είναι ουκ ολίγα. Ξεκινούν από την επεξεργαστική ισχύ του laptop, την αυτονομία που προσφέρει καθώς το ζητούμενο είναι να μην χρειάζεται να είναι συνεχώς συνδεδεμένο στην πρίζα, τη φορητότητα του αλλά και το πόσο κομψό είναι το μηχάνημα δεδομένου ότι συνοδεύει παντού τον εργαζόμενο. Ένα άλλο σημείο – κλειδί είναι το επίπεδο τεχνικής υποστήριξης, δεδομένου ότι αν υπάρξει οποιοδήποτε πρόβλημα, θα πρέπει το χρονικό διάστημα που ο εργαζόμενος δεν θα έχει στη διάθεση του τον υπολογιστή του να είναι όσο το δυνατόν μικρότερο.  Η επιλογή του Skroutz με βάση αυτά τα κριτήρια ήταν το ThinkPad X1 Carbon της Lenovo, ένα εκ των κορυφαίων φορητών υπολογιστών που προορίζονται για χρήση σε εταιρικά περιβάλλοντα που συνδυάζει κομψό σχεδιασμό, απρόσκοπτη ταχύτητα απόδοσης και θρυλική ανθεκτικότητα με διάρκεια ζωής μπαταρίας έως 15 ώρες. Επιλογή, η οποία σύμφωνα με τα στελέχη αλλά και τους εργαζόμενους στο Skroutz, έχει αποδειχθεί ιδιαίτερα σωστή.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/180666/pos-epilegei-ypologistes-i-koryfaia-etaireia-ilektronikoy-emporioy-stin-ellada
tech,www.cnn.gr, Εφαρμογή βγαλμένη από το μαγικό κόσμο του Χάρι Πότερ «ζωντανεύει» φωτογραφίες και έργα τέχνης ,"14:10 Τρίτη, 18 Ιουνίου 2019","Newsroom, CNN Greece","Στον μαγικό κόσμο του  Χάρι Πότερ ,  οι άνθρωποι που μπαινοέβγαιναν σε φωτογραφίες ήταν  φυσιολογικοί . Δεν ισχύει φυσικά το ίδιο και για τον  δικό μας κόσμο -ή τουλάχιστον δεν ίσχυε μέχρι σήμερα! Η νέα εφαρμογή  Photo Wake-Up  από ερευνητές στις ΗΠΑ επιτρέπει ακριβώς αυτό:  παίρνει έναν δισδιάστατο άνθρωπο σε μία  φωτογραφία  ή ένα  έργο τέχνης  και τον κάνει να βγει από την εικόνα, να τρέξει μακριά ή να πηδήξει από αυτήν - κάτι αδιανόητο μέχρι… πρόσφατα. Μάλιστα ο αλγόριθμος της εφαρμογής  επιτρέπει επίσης στους χρήστες να δουν την κινούμενη εικόνα σε τρεις διαστάσεις  χάρη στη χρήση εργαλείων επαυξημένης πραγματικότητας. Οι ερευνητές του Πανεπιστημίου της Ουάσιγκτον θα παρουσιάσουν το νέο «έξυπνο» σύστημα σε συνέδριο για την υπολογιστική όραση στην  Καλιφόρνια   αυτή την εβδομάδα. «Πρόκειται για ένα  πολύ δύσκολο και θεμελιώδες πρόβλημα  στην υπολογιστική όραση. Η μεγάλη πρόκληση είναι ότι τα δεδομένα προέρχονται μόνο από μια θέση της κάμερας, συνεπώς ένα μέρος του προσώπου είναι αόρατο. Η δουλειά μας συνδυάζει τεχνικές προόδους πάνω σε αυτό το πρόβλημα, με δημιουργική καλλιτεχνική οπτικοποίηση», δήλωσε η αναπληρώτρια καθηγήτρια Ίρα Κεμελμάχερ-Σλίζερμαν της Σχολής Επιστήμης των Υπολογιστών. Οι δυνητικές εφαρμογές του Photo Wake-Up είναι πολλές, σύμφωνα με τους ερευνητές, όπως η  αξιοποίηση της στα  βιντεοπαιχνίδια , η  αλληλεπίδραση των επισκεπτών με τα έργα τέχνης στις πινακοθήκες  και τα  μουσεία  (ποιος θα έλεγε όχι στο «ζωντάνεμα» της Μόνα Λίζα;), η χρήση στην εκπαίδευση ιδίως των μικρών παιδιών (θα βλέπουν να ζωντανεύουν οι ζωγραφιές τους) κ.α. Προς το παρόν ο αλγόριθμος του Photo Wake-Up έχει καλύτερα αποτελέσματα, όταν το πρόσωπο στη φωτογραφία ή στον πίνακα ζωγραφικής κοιτάζει κατά πρόσωπο, ενώ  δεν μπορεί ακόμη να ζωντανέψει ανθρώπους που κρύβουν ένα μέρος του σώματός τους , π.χ. έχουν σταυρωμένα τα πόδια τους. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181092/efarmogi-vgalmeni-apo-to-magiko-kosmo-toy-xari-poter-zontaneyei-fotografies-kai-erga-texnis
tech,www.cnn.gr,Libra: Αυτό είναι το κρυπτονόμισμα που πρόκειται να λανσάρει το Facebook ,"20:37 Τρίτη, 18 Ιουνίου 2019","Newsroom, CNN Greece","Το  Facebook   αποκάλυψε σήμερα, Τρίτη, τα  σχέδιά του να λανσάρει ένα κρυπτονόμισμα, με την ονομασία Libra,  στο πλαίσιο των προσπαθειών του να επεκταθεί πέρα από τα μέσα κοινωνικής δικτύωσης προς το  ηλεκτρονικό εμπόριο  και τα  παγκόσμια συστήματα πληρωμών. Η εταιρεία συνένωσε τις δυνάμεις της με 28 εταίρους δημιουργώντας μια οντότητα με έδρα της τη Γενεύη που ονομάζεται  Libra Association,  η οποία θα ελέγχει το νέο ψηφιακό της νόμισμα που πρόκειται να κυκλοφορήσει το πρώτο εξάμηνο του 2020, σύμφωνα με πληροφορίες από τις ίδιες τις εταιρίες και συνεντεύξεις με υψηλόβαθμα στελέχη. Το Facebook έχει ήδη συστήσει μια θυγατρική με την ονομασία  Calibra,  που θα προσφέρει ηλεκτρονικά πορτοφόλια για όσους θέλουν να αποταμιεύουν, να αποστέλλουν και να ξοδεύουν Libras. Η Calibra θα είναι συνδεδεμένη με τις πλατφόρμες μηνυμάτων του  Facebook,  το  Messenger  και το  WhatsApp , που έχουν ήδη πάνω από ένα δισεκατομμύριο χρήστες. Το Facebook έχει μεγάλες προσδοκίες για το κρυπτονόμισμα Libra, αλλά οι ανησυχίες για τα προσωπικά δεδομένα των καταναλωτών ή τα εμπόδια από τις ρυθμιστικές αρχές ίσως δημιουργήσουν σημαντικούς φραγμούς. Ευελπιστεί ότι όχι μόνο θα καταστήσει δυνατές τις συναλλαγές μεταξύ καταναλωτών και επιχειρήσεων σε όλο τον κόσμο, αλλά θα προσφέρει για πρώτη φορά πρόσβαση σε χρηματοπιστωτικές υπηρεσίες σε καταναλωτές που δεν χρησιμοποιούν τις υπηρεσίες των τραπεζών. Η έμπνευση για την ονομασία «Libra» προήλθε από τη ρωμαϊκή ζυγαριά, που θεωρείται σύμβολο της δικαιοσύνης και τη γαλλική λέξη «liberte» για την ‘ελευθερία’, δήλωσε ο Ντέβιντ Μάρκους, πρώην υψηλόβαθμο στέλεχος της PayPal που είναι επικεφαλής του προγράμματος για τη Facebook. «Ελευθερία, δικαιοσύνη και χρήματα, που είναι ακριβώς αυτό που προσπαθούμε να κάνουμε εδώ», δήλωσε. Απ' ό,τι φαίνεται, το Facebook εκτιμά ότι μπορεί να έχει έσοδα και από τις υπηρεσίες μηνυμάτων του μέσω συναλλαγών και πληρωμών, κάτι που ήδη γίνεται σε κινεζικά μέσα κοινωνικής δικτύωσης, όπως η  WeChat. Η ανακοίνωση για το Libra έρχεται την ώρα που η Facebook αντιμετωπίζει έντονες επικρίσεις λόγω μιας σειράς σκανδάλων και ίσως βρεθεί ενώπιον αντιδράσεων από ακτιβιστές υπέρ της προστασίας των προσωπικών δεδομένων, καταναλωτικές οργανώσεις, ρυθμιστικές αρχές και βουλευτές. Δεν είναι σαφές πώς οι νομοθέτες ή οι ρυθμιστικές αρχές θα αντιδράσουν στην είσοδο της Facebook στις χρηματοπιστωτικές υπηρεσίες μέσω του κόσμου των κρυπτονομισμάτων, που σε μεγάλο βαθμό παραμένει εκτός ρυθμιστικού πλαισίου. Τα τελευταία χρόνια, οι επενδυτές κρυπτονομισμάτων έχουν χάσει εκατοντάδες εκατομμύρια δολάρια καθώς έχουν πέσει θύματα χάκερ, ενώ η αγορά πλήττεται από κατηγορίες για ξέπλυμα χρήματος, εμπόριο ναρκωτικών και χρηματοδότηση τρομοκρατίας. Το Facebook βρίσκεται σε επαφή με ρυθμιστικές αρχές στις  ΗΠΑ  και άλλες χώρες για το σχεδιαζόμενο κρυπτονόμισμα, δήλωσαν στελέχη επιχειρήσεων, χωρίς όμως να διευκρινίζουν ποιες ρυθμιστικές αρχές είναι αυτές ή εάν η εταιρία έχει καταθέσει αίτηση για χρηματοπιστωτικές άδειες σε άλλες χώρες. Οι εταίροι που συμμετέχουν στο πρόγραμμα αυτό περιλαμβάνουν ονόματα όπως οι  Mastercard Inc, Visa Inc, Spotify Technology SA, PayPal Holdings Inc, eBay Inc, Uber Technologies Inc και Vodafone Group Plc,  καθώς και εταιρίες επενδύσεων κεφαλαίων όπως η Andreessen Horowitz. Ευελπιστούν να έχουν 100 μέλη έως το λανσάρισμα του Libra το πρώτο εξάμηνο του 2020. Κάθε μέλος λαμβάνει το δικαιώμα μιας ψήφου σε σημαντικές αποφάσεις αναφορικά με το δίκτυο του κρυπτονομίσματος και οι εταιρίες πρέπει να επενδύσουν τουλάχιστον 10 εκατ. δολάρια για να μπορούν να συμμετέχουν. Η Facebook δεν σχεδιάζει να διατηρήσει ηγετικό ρόλο μετά το 2019. Αν και δεν υπάρχουν τράπεζες μεταξύ των αρχικών μελών, έχουν γίνει συζητήσεις με μια σειρά χρηματοπιστωτικών ιδρυμάτων προκειμένου να συμμετάσχουν, δήλωσε ο Τζον Λάμπερτ, εκτελεστικός αντιπρόεδρος ψηφιακών λύσεων στη Mastercard. Αναμένουν να δουν πώς οι ρυθμιστικές αρχές και οι καταναλωτές θα ανταποκριθούν στο σχέδιο αυτό πριν αποφασίσουν να συμμετάσχουν και οι ίδιες, δήλωσε. Η Libra Association σχεδιάζει να αντλήσει χρήματα μέσω ιδιωτικής τοποθέτησης τους επόμενους μήνες, σύμφωνα με ανακοίνωση του ίδιου του οργανισμού. Αν και οι υποστηρικτές του Libra που μίλησαν στο Reuters ή παρείχαν λεπτομέρειες είναι αισιόδοξοι για τις προοπτικές του, κάποιοι εξέφρασαν επιφυλακτικότητα ότι οι ανησυχίες για τα προσωπικά δεδομένα των καταναλωτών ή τα ρυθμιστικά εμπόδια ίσως αποτρέψουν την επιτυχία του έργου. Η Calibra θα διενεργήσει ελέγχους συμμόρφωσης για τους πελάτες που θέλουν να χρησιμοποιήσουν το Libra, μέσω πιστοποίησης και διαδικασιών κατά των κρουσμάτων εξαπάτησης που είναι συνηθισμένες πρακτικές μεταξύ των τραπεζών, ανέφερε η Facebook. Η θυγατρική θα μοιράζεται δεδομένα των χρηστών με τη Facebook ή εξωτερικά μέρη εάν έχει τη σχετική συναίνεση για αυτό, ή σε πολύ «συγκεκριμένες περιπτώσεις» όπου αυτό είναι απαραίτητο, ανέφερε η Facebook. Αυτό θα μπορούσε να αφορά περιπτώσεις επιβολής του νόμου, δημόσιας ασφάλειας ή γενικότερης λειτουργικότητας του συστήματος. Διαβάστε επίσης  Εφαρμογή βγαλμένη από το μαγικό κόσμο του Χάρι Πότερ «ζωντανεύει» φωτογραφίες και έργα τέχνης  Facebook: Οι αναρτήσεις των χρηστών βοηθούν στην πρόβλεψη διαβήτη και ψυχικών διαταραχών Πώς επιλέγει υπολογιστές η κορυφαία εταιρεία ηλεκτρονικού εμπορίου στην Ελλάδα;",https://www.cnn.gr/tech/story/181157/libra-ayto-einai-to-kryptonomisma-poy-prokeitai-na-lansarei-to-facebook
tech,www.cnn.gr,Δημιουργήθηκε το πρώτο ρομποτικό ψάρι που κινείται με συνθετικό αίμα,"14:26 Πέμπτη, 20 Ιουνίου 2019","Newsroom, CNN Greece","Ερευνητές στις ΗΠΑ παρουσίασαν το πρώτο  ρομποτικό ψάρι  που διαθέτει  συνθετικό αίμα , με τη βοήθεια του οποίου κινείται μέσα στη θάλασσα. Το μαλακό ρομπότ, που μοιάζει με τροπικό  λεοντόψαρο , διαθέτει ένα συνθετικό κυκλοφορικό σύστημα, μέσα στο οποίο υπάρχει ένα υδραυλικό υγρό που με μηχανικό τρόπο ωθεί το τεχνητό ψάρι. Επιπλέον, το τροφοδοτεί με  ηλεκτρισμό , καθώς το συνθετικό αγγειακό σύστημα περιλαμβάνει διασυνδεμένες μπαταρίες που περιέχουν ένα υγρό ηλεκτρολύτη. Το υγρό κυκλοφορεί στο εσωτερικό του ρομπότ ενεργοποιώντας μέσω  ηλεκτροχημικών αντιδράσεων  τόσο μια σειρά από αντλίες, όσο και ηλεκτρονικά συστήματα, ενώ παράλληλα κινεί με μηχανικό τρόπο τα πτερύγια, επιτρέποντας στο ψάρι να κολυμπά. Οι ερευνητές, με επικεφαλής τον Ρόμπερτ Σέφερντ του Πανεπιστημίου Κορνέλ της Νέας Υόρκης, που έκαναν τη σχετική δημοσίευση στο περιοδικό «Nature», έδειξαν στις δοκιμές που έκαναν, ότι το ρομποτικό ψάρι έχει αρκετή δύναμη για να κινηθεί και αντίθετα στο ρεύμα του νερού με αργή ταχύτητα ενάμισι μήκους σώματος ανά λεπτό (περίπου 15 εκατοστά το λεπτό ή 0,01 χιλιόμετρα την ώρα) και για τουλάχιστον 36 ώρες.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181419/dimioyrgithike-to-proto-rompotiko-psari-poy-kineitai-me-synthetiko-aima
tech,www.cnn.gr,Διαθέσιμο και στην Ελλάδα το Apple Pay,"13:22 Τετάρτη, 26 Ιουνίου 2019",,"Τη διάθεση του  Apple Pay  και στην Ελλάδα ξεκίνησε η  Apple,  δίνοντας έτσι τη δυνατότητα χρήσης του  iPhone  και του  Apple Watch  για την πραγματοποίηση πληρωμών σε τερματικά αποδοχής συναλλαγών με κάρτες (POS). Η υπηρεσία είναι διαθέσιμη στους κατόχους iPhone με NFC δυνατότητες, κάτι που σημαίνει ότι αφορά όσους έχουν iPhone 6s και νεότερη συσκευή, ενώ θα πρέπει να διαθέτουν και κάρτα που έχει εκδοθεί από χρηματοπιστωτικό ίδρυμα που υποστηρίζει το Apple Pay. Όσον αφορά τις εταιρείες που δίνουν τη δυνατότητα για τη χρήση της υπηρεσίας, η σχετική λίστα περιλαμβάνει κατ’ αρχήν τρεις από τις πιο γνωστές  fintech startups της Ευρώπης,  οι βρετανικές Revolut και Monese και η γερμανική Ν26, οι οποίες είναι αρκετά δημοφιλείς και στη χώρα μας. Επιπλέον, το Apple Pay θα μπορούν να χρησιμοποιούν και οι χρήστες των καρτών της Edenred, η οποία είναι περισσότερο γνωστή για τις διατακτικές γεύματος Ticket Restaurant, αλλά προσφέρει και άλλες υπηρεσίες στους εταιρικούς πελάτες με την προπληρωμένη κάρτα συναλλαγών Spendeo να παρουσιάζει αύξηση της δημοτικότητας της τα τελευταία χρόνια. Ενδιαφέρον για το λανσάρισμα του Apple Pay υπάρχει και από τις  ελληνικές συστημικές τράπεζες,  αλλά οι υπάρχουσες πληροφορίες αναφέρουν ότι δεν έχουν ακόμη ολοκληρωθεί οι απαραίτητες εργασίες στις υποδομές του. Η εκτίμηση είναι πως θα πρέπει να περιμένουμε μέχρι το φθινόπωρο για το λανσάρισμα του Apple Pay από ελληνική τράπεζα. Στη λίστα με τις 13 συνολικά χώρες που προστίθενται στη λίστα διαθεσιμότητας του Apple Pay περιλαμβάνεται και η Κύπρος, όπου, μάλιστα, η υπηρεσία θα είναι διαθέσιμη και στους κατόχους καρτών της Τράπεζας Κύπρου. Διαβάστε επίσης Στην Ελλάδα επενδύει η κινεζική DeepBlue Technology Bad News: Το online παιχνίδι που «θωρακίζει» τους χρήστες από τα fake news  Τι υποστηρίζουν οι επιστήμονες για το «κέρατο που μπορεί να βγάλεις κοιτώντας συνέχεια το κινητό»",https://www.cnn.gr/tech/story/182127/diathesimo-kai-stin-ellada-to-apple-pay
tech,www.cnn.gr,Η εφαρμογή στο κινητό που προειδοποιεί για καύσωνα στην Αθήνα ,"19:48 Παρασκευή, 21 Ιουνίου 2019","Newsroom, CNN Greece","Μια πρωτοποριακή εφαρμογή, την EXTREMA, με στόχο την προστασία των ευπαθών ομάδων του πληθυσμού από τις  υψηλές θερμοκρασίες,  διαθέτει και αξιοποιεί, ο  δήμος Αθηναίων  σε συνεργασία με το  Εθνικό Αστεροσκοπείο Αθηνών . Η εφαρμογή λειτουργεί μέσω κινητού τηλεφώνου και παρέχει πληροφορίες για τον εξατομικευμένο κίνδυνο με βάση την  τοποθεσία του καθενός  στην πόλη, τρόπους προστασίας και οδηγίες σε χάρτη για διαθέσιμα  δροσερά σημεία καθώς και για τη μετάβαση σ΄ αυτά. Σύμφωνα με ανακοίνωση του δήμου, την πρωτοποριακή αυτή εφαρμογή της Αθήνας έχουν πλέον υιοθετήσει και άλλες πόλεις, όπως το Παρίσι, το Ρότερνταμ, το Μιλάνο και η Μαγιόρκα. Όπως αναφέρει η σχετική ανακοίνωση από φέτος όλες οι εφαρμογές γίνονται μια και μετονομάζονται σε EXTREMA Europe, η οποία χρησιμοποιεί δορυφορικά δεδομένα σε συνδυασμό με ατμοσφαιρικά μοντέλα, προκειμένου να εντοπιστούν σε πραγματικό χρόνο οι περιοχές που υποφέρουν περισσότερο. Για περισσότερες πληροφορίες, ο καθένας μπορεί να κατεβάζει την εφαρμογή EXTREMA EUROPE, να περιηγηθείτε στο site www.extrema.  ή να ακολουθήσετε το EXTREMA στο twitter:  @EXTREMA_proj. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181611/h-efarmogi-sto-kinito-poy-proeidopoiei-gia-kaysona-stin-athina
tech,www.cnn.gr,"Απαγορεύτηκαν Microsoft Office 365, Google Drive και iWork σε κρατίδιο της Γερμανίας","12:01 Τρίτη, 16 Ιουλίου 2019","Newsroom, CNN Greece","Τέλος το  Microsoft Office 365  και οι  cloud υπηρεσίες  των  Google   και  Apple   για τα σχολεία του γερμανικού κρατιδίου Έσεν, εξαιτίας του Γενικού Κανονισμού Προστασίας Δεδομένων ( GDPR ) και των «αναταράξεων» που έχει φέρει στον τρόπο λειτουργίας διάφορων υπηρεσιών,εφαρμογών και προϊόντων εταιρειών τεχνολογίας, σε περίπτωση που σε αυτές εμπλέκονται με οποιονδήποτε τρόπο προσωπικά δεδομένα χρηστών.  Η απόφαση αυτή στοχεύει στην  προστασία των  προσωπικών δεδομένων  μαθητών και καθηγητών. Ηαπόφαση λήφθηκε επειδή η  Microsoft έκλεισε το Data Center  (σ.σ. χώρος στον οποίο φιλοξενούνται υπολογιστές, διακομιστές και συστήματα δικτύωσης τα οποία μπορεί να χρησιμοποιήσει για να αποθηκεύσει ένας οργανισμός τα δεδομένα του πληροφοριακού του συστήματος) της στη Γερμανία, με αποτέλεσμα τα δεδομένα των χρηστών να αποθηκεύονται σε Data Centers των ΗΠΑ. Επομένως, βρίσκονται στη διάθεση των αμερικανικών Αρχών. Το σύστημα τηλεμετρίας των  Windows 10 , συλλέγει πληθώρα δεδομένων, ανάλογα πάντα με τις ρυθμίσεις που έχει κάνει ο εκάστοτε χρήστης, από τα emails μέχρι και τις φράσεις που βάζει για μετάφραση. Η Microsoft επιχείρησε να διορθώσει το πρόβλημα, λανσάροντας το Windows Diagnostic Data Viewer που επιτρέπει στους χρήστες να παρακολουθούν ποια δεδομένα τους μοιράζονται με την εταιρεία. Παρόλα αυτά, ο επίτροπος του Έσεν υποστηρίζει ότι τα δεδομένα των σχολείων παρουσιάζουν μεγαλύτερη  ευαισθησία  από τη στιγμή που έχουν να κάνουν με μαθητές, σύμφωνα με το δημοσίευμα του  The Verge . Όλα τα παραπάνω ισχύουν και για τις cloud υπηρεσίες των Google και Apple (Drive και iWork αντίστοιχα), επομένως, τα σχολεία έχουν ως μοναδική επιλογή να χρησιμοποιήσουν λογισμικό που αποθηκεύει τα δεδομένα σε τοπικούς servers και όχι σε cloud. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184548/apagoreytikan-microsoft-office-365-google-drive-kai-iwork-se-kratidio-tis-germanias
tech,www.cnn.gr,Τι υποστηρίζουν οι επιστήμονες για το «κέρατο που μπορεί να βγάλεις κοιτώντας συνέχεια το κινητό»,"20:22 Παρασκευή, 21 Ιουνίου 2019","Newsroom, CNN Greece","Παρά την κοινή παραδοχή ότι η  χρήση  smartphones  μπορεί να μας αποσυντονίσει μέχρι και σε βαθμό αγένειας, οι ειδικοί κρατούν τις επιφυλάξεις τους σχετικά με το κατά πόσο η τεχνολογία ευθύνεται για τις οστικές διαφοροποιήσεις στον  ανθρώπινο σκελετό . συχνή χρήση κινητού τηλεφώνου,  καμία  έρευνα  μέχρι στιγμής δεν έχει συνδέσει άμεσα τη χρήση της τεχνολογία Σύμφωνα με δημοσίευμα των  New York Times , δύο Αυστραλοί ερευνητές υποστηρίζουν ότι έχουν παρατηρήσει κάποια μορφή οστικής διαφοροποίησης στην ανθρώπινη σπονδυλική στήλη. Το 2018, επιστημονική έρευνα που δημοσιεύθηκε στοScientific Reports συμπεραίνει ότιοι κερατόμορφες οσφυϊκές διαφοροποιήσεις που παρατηρούνται ολοένα και περισσότερο στους νέους ηλικίας 18 με 30 ετών, προκαλούνται από την εμπρόσθια κλίση του κεφαλιού, η οποία μετατοπίζει το βάρος από τη  σπονδυλική στήλη  στους μυς που βρίσκονται στο πίσω μέρος του κρανίου, στο ύψος του αυχένα. Λόγω της επικράτησης της ασυνήθιστης ανάπτυξης των οστών στους νεότερους πληθυσμούς, οι ερευνητές του Πανεπιστημίου της Ακτής του Ήλιου στο Κουίνσλαντ της  Αυστραλίας , εκτιμούν ότιοφείλεται στη μετατόπιση της στάσης του σώματος που επιφέρει η χρήση της σύγχρονης τεχνολογίας. Στην ανάλυσή τους, οι επιστήμονες αναφέρουν ότι τα smartphones και άλλες φορητές συσκευές, είναι οι πιο πιθανοί υπαίτιοι για την οστική αλλαγή που παρατηρείται, καθώς απαιτείται από τον εκάστοτε χρήστη να σκύψει το κεφάλι του προς τα εμπρός,προκειμένου να κοιτάξει την οθόνη. Ο επιστήμονας  Βιομηχανικής ,  Ντέιβιντ Σάχαρ ,δηλώνει ότι το πιο εντυπωσιακό επιστημονικό εύρημα ήταν το μέγεθος των «κεράτων» τα οποία έφταναν ήδη τα 10 χιλιοστά, παρά το νεαρό της ηλικίας των συμμετεχόντων. Ο Σάχαρ πρόσθεσε ότι «ο κερατόμορφος σχηματισμός είναι σημάδι μιας  σοβαρής παραμόρφωσης στη σπονδυλική στήλη , η οποία μπορεί να προκαλέσει χρόνιους πονοκεφάλους και συνεχή πόνο στην πλάτη και τον αυχένα». Παρά τα ευρήματα, η έρευνα κλείνει με σχετική αισιοδοξία όσον αφορά στην αποφυγή των προβλημάτων που δημιουργούν οι κερατόμορφες «προεκτάσεις». Οι επιστήμονες αναφέρουν, μεταξύ άλλων, ότι η δημιουργία των «κεράτων» συμβαίνει κατά τη διάρκεια μεγάλου χρονικού διαστήματος, γεγονός που υποδηλώνει πως η βελτίωση της στάσης του σώματος μπορεί να καλύψει ή και να σταματήσει την ανάπτυξή τους. Ο Σάχαρ πρόσθεσε ότι «ο κερατόμορφος σχηματισμός είναι σημάδι μιας σοβαρής παραμόρφωσης της σπονδυλικής στήλης, η οποία μπορεί να προκαλέσει χρόνιους πονοκεφάλους και συνεχή πόνο σε πλάτη και αυχένα». Οι επιστήμονες αναφέρουν ότι η δημιουργία των «κεράτων» συμβαίνει κατά τη διάρκεια μεγάλου χρονικού διαστήματος, γεγονός που υποδηλώνει πως η βελτίωση της στάσης του σώματος μπορεί να καλύψει ή και να σταματήσει την ανάπτυξή τους. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181615/ti-ypostirizoyn-oi-epistimones-gia-to-kerato-poy-mporei-na-vgaleis-koitontas-synexeia-to-kinito
tech,www.cnn.gr,Bad News: Το online παιχνίδι που «θωρακίζει» τους χρήστες από τα fake news ,"11:35 Τρίτη, 25 Ιουνίου 2019","Newsroom, CNN Greece","Ένα  διαδικτυακό παιχνίδι, που υπάρχει σε εννέα γλώσσες , μεταξύ αυτών και στα ελληνικά, στο οποίο οι χρήστες παίζουν το ρόλο των  παραγωγών ψευδών ειδήσεων (fake news) , λειτουργεί αποτελεσματικά ως «εμβόλιο» κατά της παραπληροφόρησης, καθώς βοηθά τους ανθρώπους να αναπτύξουν μεγαλύτερη ψυχολογική αντίσταση στην πολιτική και άλλη προπαγάνδα, όταν κάποια στιγμή τη συναντήσουν στην πραγματικότητα. παιχνίδι - εμβόλιο Bad News Το παιχνίδι κατευθύνει τους χρήστες να  χειραγωγούν τη δημιουργία ειδήσεων και τα μέσα κοινωνικής δικτύωσης  μέσω αυτόματων προγραμμάτων (bots) στο Twitter, παραποίησης φωτογραφιών, διοχέτευσης συνωμοσιολογικών θεωριών και πολωτικών απόψεων, δράσης τύπου «τρολ», δημιουργίας πλαστής ταυτότητας (προσποίησης π.χ. ότι είσαι κάποιος πολιτικός) και άλλων μεθόδων, με κοινό στόχο να προσελκύσουν και να παραπλανήσουν με πειστικό τρόπο όσο το δυνατό περισσότερο κοινό. Οι ερευνητές, με επικεφαλής τον δρα Σάντερ βαν ντερ Λίντεν, διευθυντή του Εργαστηρίου Λήψης Κοινωνικών Αποφάσεων του Κέιμπριτζ, που έκαναν τη σχετική δημοσίευση στο περιοδικό ""Palgrave Communications"", ανακοίνωσαν ότι επιτυγχάνεται  μείωση κατά 21% κατά μέσο όρο της αξιοπιστίας των ψευδών ειδήσεων  σε εκείνους τους χρήστες που έχουν ολοκληρώσει το 15λεπτο online παιχνίδι. Με άλλα λόγια, έχοντας αναπτύξει ψυχολογικά «αντισώματα», στη συνέχεια  αντιστέκονται καλύτερα στα ψέματα που τους «σερβίρουν» . Η αποτελεσματικότητα ποικίλει ανάλογα με την τακτική της παραπληροφόρησης: για παράδειγμα, το «εμβόλιο» μειώνει κατά μέσο όρο κατά 24% την αξιοπιστία των αναρτήσεων με παραποιημένη/πλαστή ταυτότητα, κατά 10% την αξιοπιστία των σκόπιμα πολωτικών δημοσιεύσεων, κατά 19% την αξιοπιστία των κατευθυνόμενων δυσφημιστικών δημοσιεύσεων και αναρτήσεων (ώστε να πληγεί η αξιοπιστία κάποιου), κατά 20% την αξιοπιστία των συνωμοσιολογικών ειδήσεων και φημών κ.α. «Η έρευνα δείχνει ότι οι ψευδείς ειδήσεις εξαπλώνονται ταχύτερα και βαθύτερα από την αλήθεια, συνεπώς η καταπολέμηση της παραπληροφόρησης εκ των υστέρων είναι σαν να δίνεις μια χαμένη μάχη», δήλωσε ο Λίντεν. «Το παιγνίδι μας δουλεύει σαν ψυχολογικό εμβόλιο, ξεσκεπάζοντας εκ των προτέρων τα fake news, με το να εκθέτει τους ανθρώπους σε μια εξασθενημένη δόση των μεθόδων που χρησιμοποιούνται για να δημιουργηθεί και να εξαπλωθεί η παραπληροφόρηση. Με αυτό τον τρόπο, οι άνθρωποι αποκτούν καλύτερη κατανόηση του πώς μπορεί να πέσουν θύματα εξαπάτησης». Αυτό αποδείχθηκε, όταν οι χρήστες κλήθηκαν να αξιολογήσουν την αξιοπιστία μιας σειράς ειδήσεων και «τιτιβισμάτων» (tweets) τόσο πριν όσο και αφότου είχαν παίξει το παιxνίδι-εμβόλιο. Φάνηκε ότι ήσαν πλέον πιο «υποψιασμένοι» και επιφυλακτικοί και μάλιστα η ωφέλεια (η αποτελεσματικότητα του «εμβολίου») είναι μεγαλύτερη σε όσους εκ φύσεως είναι πιο ευάλωτοι και επιρρεπείς στην παραπληροφόρηση. « Βρήκαμε ότι 15 λεπτά παιγνιδιού έχουν ένα μέτριο κέρδος σε ατομικό επίπεδο , το οποίο όμως είναι πρακτικά πολύ σημαντικό, αν συνυπολογίσει κανείς το όφελος για χιλιάδες ανθρώπους παγκοσμίως, εφόσον σκεφτόμαστε με όρους ανάπτυξης μιας κοινωνικής ανθεκτικότητας απέναντι στις ψευδείς ειδήσεις», ανέφερε ο Λίντεν. Χωρίς ασφαλώς να κάνει θαύματα, το Bad News φαίνεται να «εμβολιάζει» σχεδόν εξίσου αποτελεσματικά όποιον το παίζει,  ανεξαρτήτως ηλικίας, μορφωτικού επιπέδου, φύλου και πολιτικών πεποιθήσεων.  Το παιχνίδι παρέχει μια ιδεολογική ισορροπία, καθώς σκοπίμως έχει σχεδιασθεί έτσι ώστε ο παίκτης να μπορεί να διαλέξει να δημιουργήσει ψευδείς ειδήσεις είτε «δεξιές» είτε «αριστερές». Το WhatsApp ήδη ανέθεσε στους ερευνητές να δημιουργήσουν ένα νέο παρεμφερές παιγνίδι για την online πλατφόρμα του ανταλλαγής μηνυμάτων. Επίσης οι ερευνητές δημιούργησαν σε δέκα γλώσσες μια παραλλαγή του παιγνιδιού για παιδιά οκτώ έως δέκα ετών. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/181973/bad-news-to-online-paixnidi-poy-thorakizei-toys-xristes-apo-ta-fake-news
tech,www.cnn.gr,Η Γερουσία «ανακρίνει» το Facebook για το νέο κρυπτονόμισμα Libra που λανσάρει,"16:02 Τρίτη, 16 Ιουλίου 2019","Newsroom, CNN Greece","Αμερικανοί βουλευτές και από τα δύο στρατόπεδα αναμένεται σήμερα, Τετάρτη, να ‘ανακρίνουν’ τη  Facebook  αναφορικά με τα σχέδιά της να λανσάρει το δικό της  κρυπτονόμισμα , την ώρα που το σχέδιο αυτό συνεχίζει να συγκεντρώνει τα έντονα διερευνητικά βλέμματα ρυθμιστικών φορέων και πολιτικών σε όλο τον κόσμο. Η Facebook προσπαθεί να αντιμετωπίσει το  κλίμα επιφυλακτικότητας  για να εξασφαλίσει τη στήριξη της Ουάσινγκτον αφού εξέπληξε τις ρυθμιστικές αρχές και τους βουλευτές με την ανακοίνωσή της στις 18 Ιουνίου ότι ελπίζει να λανσάρει ένα νέο ψηφιακό νόμισμα, το Libra, το 2020. Έκτοτε έχει βρεθεί αντιμέτωπη με ένα  μπαράζ κριτικής  από φορείς χάραξης πολιτικής και ρυθμιστικούς φορείς του χρηματοπιστωτικού κλάδου εντός και των εκτός των ΗΠΑ, που φοβούνται ότι η μαζική υιοθέτηση του ψηφιακού νομίσματος από τους 2,38 δισεκ. χρήστες του κολοσσού των μέσων κοινωνικής δικτύωσης μπορεί να αλλάξει άρδην το χρηματοπιστωτικό σύστημα. Οι επικριτές εμφανίζονται οργισμένοι που η εταιρία προχώρησε τόσο πολύ με τα σχέδια της για το κρυπτονόμισμα χωρίς την εκτεταμένη συμβολή από τους φορείς χάραξης της πολιτικής, ιδιαίτερα όταν βρίσκεται ήδη στο προσκήνιο για θέματα προστασίας των προσωπικών δεδομένων.  Η Επιτροπή Τραπεζών της Γερουσίας θα θέσει τα ερωτήματά της στον Ντέιβιντ Μάρκους, το ανώτατο στέλεχος της εταιρίας που είναι αρμόδιος για το σχέδιο αυτό, σε μια σειρά ζητημάτων, από το πώς το Libra θα μπορούσε να επηρεάσει την παγκόσμια νομισματική πολιτική έως το πώς θα γίνει η διαχείριση των δεδομένων των πελατών. Ο Μάρκους, που ήταν πρόεδρος της  PayPal  από το 2012 έως το 2014, θα προσπαθήσει να περιορίσει τις ανησυχίες υποσχόμενος ότι η Facebook δεν θα ξεκινήσει να προσφέρει το Libra έως ότου έχουν διευθετηθεί όλα τα ρυθμιστικά ζητήματα, σύμφωνα με το κείμενο της ομιλίας του που αναρτήθηκε χθες. «Γνωρίζουμε ότι χρειάζεται να έχουμε χρόνο για να γίνει αυτό σωστά», αναμένεται να δηλώσει ο Μάρκους, ο οποίος αύριο πρόκειται να μιλήσει και ενώπιον της Επιτροπής Χρηματοπιστωτικών Υπηρεσιών της Βουλής των Αντιπροσώπων. Ο Μάρκους είναι πιθανόν να έχει μια παγερή αντιμετώπιση από τους βουλευτές των Δημοκρατικών, που ήδη πιστεύουν ότι η εταιρία είναι πολύ μεγάλη και απρόσεκτη σε ό,τι αφορά τα δεδομένα των καταναλωτών. Είναι επίσης πιθανόν να αντιμετωπίσει την επιφυλακτικότητα των Ρεπουμπλικάνων, μετά τις ανησυχίες που εξέφρασαν ο πρόεδρος Ντόναλντ Τραμπ και ο υπουργός Οικονομικών Στίβεν Μνούτσιν. «Θα πρέπει να μας πείσουν για τα πολύ υψηλά πρότυπα, πριν να μπορέσουν να έχουν πρόσβαση στο αμερικανικό χρηματοοικονομικών σύστημα», δήλωσε ο Μνούτσιν χθες. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/184593/h-geroysia-anakrinei-to-facebook-gia-to-neo-kryptonomisma-libra-poy-lansarei
tech,www.cnn.gr,Βαθαίνει το... μυστήριο: Χάθηκε το μεθάνιο στην ατμόσφαιρα του Άρη που είχε βρει το ρόβερ Curiosity,"15:10 Τετάρτη, 26 Ιουνίου 2019","Newsroom, CNN Greece","Βαθαίνει το μυστήριο με το αέριο μεθάνιο στον ' Αρη,  το οποίο τη μία φορά ανιχνεύεται στην ατμόσφαιρα του πλανήτη και την επόμενη έχει εξαφανιστεί. Το νέο «κρούσμα» αφορά στη  μεγάλη ποσότητα μεθανίου  (21 μέρη ανά δισεκατομμύριο) που ανίχνευσε προ ημερών το  ρόβερ Curiosity  της Αμερικανικής Διαστημικής Υπηρεσίας ( NASA ), μια συγκέντρωση μεγαλύτερη από κάθε άλλο φορά. Η νέα μέτρηση που έκανε το ρόβερ, μετά από εντολή του χειριστών του στη Γη, έδειξε ότι η ποσότητα του μεθανίου όχι μόνο δεν ήταν πια καθόλου αυξημένη, αλλά είχε πέσει σε  πολύ πιο χαμηλά επίπεδα , κάτω από το ένα μέρος ανά δισεκατομμύριο (ppb), σύμφωνα με τους «Τάιμς της Νέας Υόρκης». Κανείς δεν έχει ιδέα γιατί συμβαίνει αυτό το περίεργο και τόσο γρήγορο  «σκαμπανέβασμα»  στις μετρήσεις. «Το μυστήριο του μεθανίου συνεχίζεται»,  δήλωσε ο επιστήμονας της αποστολής του Curiosity 'Ασγουιν Βασαβάντα του Εργαστηρίου Αεριώθησης (JPL) της NASA. «Έχουμε περισσότερο από κάθε άλλη φορά κίνητρο να συνεχίσουμε τις μετρήσεις και σπάμε το κεφάλι μας να καταλάβουμε γιατί το μεθάνιο συμπεριφέρεται έτσι στην αρειανή ατμόσφαιρα». Η ύπαρξη μεθανίου θεωρείται σημαντική, επειδή το εν λόγω αέριο -όπως συμβαίνει και στη Γη- δεν παράγεται μόνο από φυσικές γεωχημικές διαδικασίες, αλλά επίσης από βιολογικές πηγές, κυρίως μικροοργανισμούς. 'Αρα, η παρουσία του θα μπορούσε να σημαίνει ότι  υπήρξε ή υπάρχει ακόμη ζωή στον 'Αρη.  Προς το παρόν πάντως, οι επιστήμονες δεν γνωρίζουν πώς παράγεται το μεθάνιο στον 'Αρη και γιατί αυξομειώνεται. Διαβάστε επίσης Διαθέσιμο και στην Ελλάδα το Apple Pay Στην Ελλάδα επενδύει η κινεζική DeepBlue Technology Bad News: Το online παιχνίδι που «θωρακίζει» τους χρήστες από τα fake news ",https://www.cnn.gr/tech/story/182138/vathainei-to-mystirio-xathike-to-methanio-stin-atmosfaira-toy-ari-poy-eixe-vrei-to-rover-curiosity
tech,www.cnn.gr,Στην Ελλάδα επενδύει η κινεζική DeepBlue Technology,"09:25 Τετάρτη, 26 Ιουνίου 2019","Δημήτρης Μαλλάς & Κώστας Πλιάκος, CNN Greece","Αρκετά φιλόδοξα είναι τα επενδυτικά σχέδια της κινεζικής  DeepBlue Technology,  μίας από τις ταχύτερα αναπτυσσόμενες εταιρείες  τεχνολογίας  που εξειδικεύεται στο χώρο της  τεχνητής νοημοσύνης  (artificial intelligence – AI), για την ελληνική αγορά με το ενδιαφέρον της να εντοπίζεται στη συνεργασία με ελληνικά πανεπιστήμια, καθώς επίσης και τους τομείς των «έξυπνων» και αυτοκινούμενων λεωφορείων αλλά και των «έξυπνων» πόλεων. Μία πρώτη γεύση των προθέσεων της DeepBlue Technology παρουσιάστηκαν χθες κατά τη διάρκεια του συνεδρίου του μη-κερδοσκοπικού οργανισμού Hellenic Trade Council (HETCO) με τίτλο «One Belt, One Road: Chinese AI landing in Greece» όπου συμμετείχαν ο πρόεδρος της κινεζικής εταιρείας Anderson Chen Haibo και ο αντιπρόεδρος David Duan Kin. Στο πλαίσιο του συνεδρίου, η DeepBlue Technology υπέγραψε συμφωνίες συνεργασίας αφενός με το  Αριστοτέλειο Πανεπιστήμιο Θεσσαλονίκης,  το Τμήμα Πληροφορικής του οποίου δίνει ιδιαίτερη έμφαση στον τομέα του ΑΙ, αλλά και με την εταιρεία Amani, η οποία ελέγχεται από την οικογένεια Καρυπίδη. Σημειώνεται πως η Amani δραστηριοποιείται εντόνως στην αγορά της Κίνας έχοντας αναπτύξει στενές εμπορικές σχέσεις, ενώ επιπλέον ελέγχει και την ΠΑΕ Άρης, οπότε οι πληροφορίες που θέλουν την έδρα της ποδοσφαιρικής ομάδας του Άρη (Χαριλάου) να ετοιμάζεται να αναβαθμιστεί τεχνολογικά, δείχνουν να έχουν βάση. Η DeepBlue Technology ιδρύθηκε το 2014 στη Σαγκάη και θεωρείται από τις ταχύτερα αναπτυσσόμενες εταιρείες παγκοσμίως όσον αφορά τον τομέα του ΑΙ, έχοντας πετύχει να λανσάρει με μεγάλη επιτυχία λύσεις τεχνητής νοημοσύνης σε διάφορους τομείς. Δραστηριοποιείται συνολικά σε 17 χώρες ανά τον κόσμο και διαθέτει κέντρα έρευνας και ανάπτυξης στην Ευρώπη, την Αμερική και την Αυστραλία. Απ’ όσα προέκυψαν στο πλαίσιο του συνεδρίου, το πλάνο της DeepBlue Technology, η οποία δεν αποκλείεται να αποκτήσει και τοπική παρουσία, περιλαμβάνει την ανάπτυξη  τοπικών συνεργασιών , οι οποίες δεν αποκλείεται να περιλαμβάνουν και τη μεταφορά τεχνογνωσίας για την κατασκευή «έξυπνων» και αυτοκινούμενων λεωφορείων, όπου η κινεζική εταιρεία έχει αναπτύξει σημαντική τεχνογνωσία. Όσον αφορά τη συνεργασία με το Αριστοτέλειο Πανεπιστήμιο Θεσσαλονίκης, ο στόχος είναι επίσης η μεταφορά τεχνογνωσίας αλλά και η δημιουργία συνεργιών στον τομέα του ΑΙ. Επίσης, το πλάνο περιλαμβάνει και τη δημιουργία ενός κόμβου καινοτομίας για το ΑΙ, χωρίς, όμως, να έχει ξεκαθαριστεί πλήρως πως θα υλοποιηθεί το συγκεκριμένο σχέδιο. Αξιοσημείωτο είναι, όπως ανέφεραν στελέχη της DeepBlue Technology, ένας από τους λόγους που η Ελλάδα προσέλκυσε το ενδιαφέρον της είναι η γεωγραφική θέση της χώρας μας πέραν του υψηλού επιπέδου ανθρώπινο δυναμικό που διαθέτει. Αξίζει να σημειωθεί ακόμη ότι το συνέδριο τελούσε υπό την αιγίδα του  Εμπορικού Βιομηχανικού Επιμελητηρίου Αθηνών  (ΕΒΕΑ) με το οποίο υπάρχει αρκετά καλή σχέση που ενδέχεται να εξελιχθεί περαιτέρω. Μάλιστα, προχθές στο χώρο της Θ.Ε.Α., της θερμοκοιτίδας υποστήριξης νεοφυών επιχειρήσεων του ΕΒΕΑ, ομάδες του δικτύου των Industry Disruptors - Game Changers (ID-GC) είχαν την ευκαιρία να συναντηθούν με τα στελέχη τηςς DeepBlue Technology. Κατά την διάρκεια της εκδήλωσης οι startups Inaccel και Nanometrisis παρουσίασαν τις καινοτόμες υπηρεσίες τους και παράλληλα είχαν την ευκαιρία να συζητήσουν με τους εκπροσώπους της κινεζικής εταιρίας τις προκλήσεις της τεχνητής νοημοσύνης αλλά και να διερευνήσουν ευκαιρίες συνεργασίας. Στην κλειστή συνάντηση συμμετείχαν και οι ομάδες Geomiso, Helvia Technologies και Owiwi. Διαβάστε επίσης Bad News: Το online παιχνίδι που «θωρακίζει» τους χρήστες από τα fake news  Τι υποστηρίζουν οι επιστήμονες για το «κέρατο που μπορεί να βγάλεις κοιτώντας συνέχεια το κινητό» Η εφαρμογή στο κινητό που προειδοποιεί για καύσωνα στην Αθήνα ",https://www.cnn.gr/tech/story/182093/stin-ellada-ependyei-i-kineziki-deepblue-technology
tech,www.cnn.gr,Google κατά Huawei: «Μπλοκάρει» τις αναβαθμίσεις Android και την πρόσβαση σε κορυφαίες εφαρμογές ,"12:31 Δευτέρα, 20 Μαίου 2019","Newsroom, CNN Greece","Η Google απέκλεισε τη  Huawei  από τις μελλοντικές αναβαθμίσεις του λειτουργικού συστήματος Android , ενώ παράλληλα τα νέα «έξυπνα» κινητά τηλέφωνα της κινεζικής εταιρείας θα χάσουν τη δυνατότητα πρόσβασης σε δημοφιλείς εφαρμογές της  Google  όπως το Google Play, το Gmail, το Chrome, το YouTube και το Google Maps. άλλο ένα πλήγμα για τη Huawei  κυβέρνησης Τραμπ   Η Google ανακοίνωσε ότι συμμορφώνεται με το νέο κανονισμό, αναστέλλοντας τις συναλλαγές με την κινεζική εταιρεία, οι οποίες απαιτούν τη μεταφορά υλικού, λογισμικού και τεχνικών υπηρεσιών, πέρα από εκείνες που είναι διαθέσιμες μέσω άδειας ανοιχτού λογισμικού (όμως τα Google Play, Gmail, Chrome, YouTube,  Google Maps  κ.α. δεν καλύπτονται, καθώς απαιτούν εμπορική συμφωνία με τη Google). Η Huawei δεν έχει σχολιάσει προς το παρόν. H Huawei θα μπορεί να συνεχίσει να χρησιμοποιεί το Android,  αλλά μετά την απόφαση της Google, οι χρήστες των νέων συσκευών Huawei  δεν θα μπορούν να έχουν στη διάθεση τους αναβαθμίσεις ασφαλείας και τεχνική υποστήριξη του Android.  Οι υπάρχοντες χρήστες των Huawei smartphones θα μπορούν να χρησιμοποιούν και να «κατεβάζουν» αναβαθμίσεις των εφαρμογών της Google μέσω Google Play, αλλά όταν η Google κυκλοφορήσει τη νέα έκδοση του Android (την οποία ετοιμάζει), η Huawei δεν θα επιτρέπεται να προσφέρει την αναβάθμιση στις συσκευές της, σύμφωνα με το BBC και το πρακτορείο Ρόιτερς. Ο Τραμπ έτοιμος να αποκλείσει τη Huawei από την αμερικανική αγορά   Η Huawei έχει «στριμωχτεί» από τις ΗΠΑ και άλλες δυτικές χώρες, αντιμετωπίζοντας υποψίες για κινδύνους κυβερνο-ασφάλειας και διαρροής μυστικών προς την κινεζική κυβέρνηση από τη χρήση των συσκευών της στα υπό ανάπτυξη δίκτυα πέμπτης γενιάς (5G), κάτι που η ίδια η εταιρεία αρνείται κατηγορηματικά, επιμένοντας ότι διατηρεί πλήρη ανεξαρτησία έναντι της κυβέρνησης της χώρας της. Όμως ήδη ορισμένες χώρες έχουν απαγορεύσει στις εταιρείες τηλεπικοινωνιών τους να χρησιμοποιούν προϊόντα και εξοπλισμό της Huawei. Η νέα απόφαση της Google -οι λεπτομέρειες της οποίας βρίσκονται ακόμη υπό συζήτηση- αναμένεται να ωθήσει την Huawei να επιταχύνει την ανάπτυξη ενός καθαρά δικού της λειτουργικού συστήματος, καθώς και κινητών εφαρμογών, ώστε να μην εξαρτάται από τρίτους. Όμως αρκετοί αναλυτές προβλέπουν ότι, βραχυπρόθεσμα τουλάχιστον,  η κινεζική εταιρεία θα υποστεί πλήγμα στην αγορά smartphones  και θα δυσκολευτεί να εκθρονίσει από την πρώτη θέση των πωλήσεων τη νοτιοκορεατική Samsung μέσα στο 2020, όπως είναι η φιλοδοξία της, καθώς αρκετοί καταναλωτές μάλλον θα αποφύγουν να αγοράσουν ένα κινητό που δεν θα έχει πλέον πρόσβαση στο ηλεκτρονικό κατάστημα εφαρμογών Google Play, ούτε αναβαθμίσεις ασφαλείας. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/177339/google-kata-huawei-mplokarei-tis-anavathmiseis-android-kai-tin-prosvasi-se-koryfaies-efarmoges
tech,www.cnn.gr,Viber: Δεν είναι όλες οι εφαρμογές ανταλλαγής μηνυμάτων κατασκευασμένες με τον ίδιο τρόπο,"12:44 Τρίτη, 21 Μαίου 2019","Newsroom, CNN Greece","Το πρόσφατο  χακάρισμα του Whatsapp με χρήση λογισμικού spyware  που αναπτύχθηκε από την ισραηλινή εταιρεία NSO Group, και το οποίο εξαπλώθηκε παγκοσμίως τόσο σε συσκευές Android, όσο και σε iOS μέσω της λειτουργίας φωνητικής κλήσης στο Whatsapp– ακόμα και χωρίς ο παραλήπτης να μπορεί να αντιληφθεί ότι έχει πραγματοποιηθεί η κλήση- έφερε και πάλι στο προσκήνιο την ευπάθεια των εφαρμογών ψηφιακής επικοινωνίας σε επίδοξους εισβολείς. Όπως έγινε γνωστό, το συγκεκριμένο λογισμικό κατασκοπείας -που χρησιμοποιείται εκτός των άλλων για την παρακολούθηση λογαριασμών δημοσιογράφων, δικηγόρων και ακτιβιστών- μεταδιδόταν με αυτόν τον τρόπο για αρκετές εβδομάδες και έχει πλήξει εκατομμύρια χρήστες παγκοσμίως. Κορυφαίοι οργανισμοί στην παγκόσμια σκηνή της πληροφορικής έχουν σχολιάσει τη συγκεκριμένη υπόθεση. Ο  Djamel  Agaoua ,  CEO   της Rakuten  Viber , της δημοφιλέστερης εφαρμογής ανταλλαγής μηνυμάτων στην περιοχή της Κεντρικής και Ανατολικής Ευρώπης, τόνισε τα εξής: ""Μετά την πρόσφατη υπόθεση «χακαρίσματος» του WhatsApp, οι χρήστες θα πρέπει να γνωρίζουν ότι οι εφαρμογές ανταλλαγής μηνυμάτων δεν είναι κατασκευασμένες και δεν λειτουργούν όλες με τον ίδιο τρόπο.  Με απλά λόγια, το  Viber  είναι διαφορετικό. Πώς; Καταρχήν, στο  Viber   η προστασία της ιδιωτικότητας των χρηστών, μας απασχολούσε πριν ακόμα γίνει ζήτημα της επικαιρότητας.  Ήταν από πάντα βασικό στοιχείο της λειτουργίας της πλατφόρμας μας. Είναι στο DNA της εταιρείας μας. Δίνουμε περισσότερη ενέργεια και μεγαλύτερη προτεραιότητα στη διασφάλιση της ιδιωτικότητας και της ασφάλειας των συνομιλιών, από ό, τι άλλες εφαρμογές ανταλλαγής μηνυμάτων. Η διαχείριση μιας εταιρείας αφορά τον καθορισμό προτεραιοτήτων και την κατανομή των κατάλληλων πόρων σε αυτές τις προτεραιότητες.  Στη  Viber  διαθέτουμε μεγάλο μέρος των πόρων μας στην ασφάλεια και την προστασία της ιδιωτικότητας των χρηστών, διότι θεωρούμε ότι αυτά τα δύο είναι υψίστης σημασίας.  Αυτή η εταιρική κουλτούρα επιτρέπει στην ομάδα των μηχανικών ασφαλείας να δουλεύει απερίσπαστα, ώστε να εντοπίζει σε τακτική βάση τους πιθανούς κινδύνους και να λαμβάνει μέτρα ώστε να διασφαλίζεται ότι η εφαρμογή μας δεν έχει κενά, δεν παραβιάζεται και δεν πλήττεται η εμπιστοσύνη των χρηστών μας προς εμάς. Κάθε ώρα που ένας μηχανικός ξοδεύει για τη βελτίωση των τρόπων συλλογής δεδομένων από τους χρήστες, είναι μια ώρα που χάνεται από την ανάλυση πιθανών παραβιάσεων ασφαλείας. Δεν είμαστε τέλειοι και κανείς στον κόσμο δεν μπορεί να εγγυηθεί μηδενικό κίνδυνο, αλλά κάνουμε ό, τι μπορούμε για να είμαστε ο ηγέτης στην ασφαλή και ιδιωτική ανταλλαγή μηνυμάτων - και αυτό ξεκινά θέτοντας τη λειτουργία κρυπτογράφησης ενεργή από προεπιλογή για όλες τις κλήσεις και συνομιλίες "". Διαβάστε επίσης Viber: Αυτό το μήνυμα θα… αυτοκαταστραφεί Κορωνοϊός: Η κυβέρνηση ανοίγει κοινότητα ενημέρωσης των πολιτών για τον ιό στο Viber Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/177488/viber-den-einai-oles-oi-efarmoges-antallagis-minymaton-kataskeyasmenes-me-ton-idio-tropo
tech,www.cnn.gr,AIS Super Night και οι νυχτερινές φωτογραφίες μοιάζουν... πρωινές ,"18:23 Τετάρτη, 22 Μαίου 2019","Παναγιώτης Μαυραγάνης, για το CNN Greece","Κάποιοι τα χαρακτηρίζουν ως τα καλύτερα smartphone για τη λήψη φωτογραφιών, ενώ κάποιοι άλλοι τα περιγράφουν ως τους «βασιλείς των selfie». Λίγοι, ωστόσο, είναι εκείνοι που δεν θα εντυπωσιαστούν από τις προηγμένες φωτογραφικές δυνατότητες της τριπλής κάμερας με τεχνητή νοημοσύνη των «έξυπνων» κινητών τηλεφώνων της νέας σειράς «HONOR 20». Το κορυφαίο brand, που φημίζεται για τον υπέροχο νεανικό «Dynamic Holographic» σχεδιασμό στα smartphone, επιστρέφει με τρία ολοκαίνουρια μοντέλα, τα  HONOR 20 LITE, HONOR 20 και HONOR 20 PRO  που κάνουν τη μαγεία, πραγματικότητα. Αυτό χάρη, τόσο στην τριπλή ΑΙ κάμερα επαγγελματικών προδιαγραφών στην πρόσοψη, όσο και στον selfie φωτογραφικό φακό των 32MP! Η εξελιγμένη βασική πίσω κάμερα με ανάλυση 48MP και τρεις φακούς αναδεικνύει τη μοναδικότητα κάθε φωτογραφίας και δίνει τη δυνατότητα στο χρήστη να αποτυπώσει τις αγαπημένες του στιγμές με απόλυτη ακρίβεια, τόσο το πρωί, όσο και το βράδυ, που το φως μπορεί να είναι ανύπαρκτο. Με τη βασική κάμερα ΑΙ των 48MP και τους τρεις φακούς, ο κάτοχος ενός HONOR 20 αιχμαλωτίζει τη λάμψη της κάθε στιγμής ακόμα και τη νύχτα. Ακόμα και στην έκδοση HONOR 20 LITE με κάμερα ανάλυση 24MP και τον ευρέος διαφράγματος φακό f/1.8, ο αισθητήρας Quadra CFA και η δυνατότητα ενίσχυσης του ISO κατά 1.8um επιτρέπουν σε κάθε χρήστη να έχει, ανά πάσα στιγμή, ένα μίνι… ιδιωτικό φωτογραφικό στούντιο στην τσέπη του, ανεξαρτήτως του διαθέσιμου φωτός. Η δυνατότητα αναγνώρισης πολλαπλών τοπίων, εντοπίζει 22 κατηγορίες αντικειμένων σε περισσότερες από 500 συνθήκες, προσφέροντας, παράλληλα με τις σούπερ νυχτερινές λήψεις και ένα άκρως επαγγελματικό αποτέλεσμα. Εξάλλου, η μεγάλη καινοτομία της σειράς   HONOR 20 , είναι η λειτουργία «AIS Super Night» και το μεγαλύτερο διάφραγμα f/1.4. Με τη δύναμη της τεχνολογίας multi-frame stabilization και ενός εξελιγμένου αλγόριθμου, η λειτουργία αυτή δημιουργεί τις τέλειες συνθήκες για ακόμα καλύτερες νυχτερινές λήψεις, με μεγαλύτερη ευκρίνεια και ισορροπία, ακόμα και στα πιο σκοτεινά σημεία. Αν και ο φακός των32MP, που δίνει τη δυνατότητα μεγέθυνσης των αγαπημένων «αυτοφωτογραφιών» σε μέγεθος πόστερ 2.3x1.7m, χωρίς μάλιστα να χαθεί καμία λεπτομέρεια, καθιστά τη σειρά HONOR 20 ως το «βασιλιά των selfie», το προηγμένο λογισμικό ΑΙ Beautification προσθέτει καινοτόμες λειτουργίες επεξεργασίας των λήψεων για ένα εντυπωσιακό και άκρως φυσικό αποτέλεσμα. Αρκεί μόνο να ρίξει κάποιος μια ματιά στις διαθέσιμες επιλογές των «αισθητικών» επεμβάσεων στις selfie, οι οποίες φροντίζουν οποιαδήποτε ατέλεια σε ένα πρόσωπο. Μεταξύ αυτών, η ρύθμιση τόνου δέρματος, η αφαίρεση ακμής, το αδυνάτισμα προσώπου, η αφαίρεση λιπαρής  επιδερμίδας, η προσθήκη φωτεινών καισκοτεινών εφέ, η μεγέθυνσηματιών, η αφαίρεσημαύρων σακουλών, η λεύκανση δοντιών και μετατροπή λείας επιδερμίδας! Παράλληλα με τις παραπάνω επιλογές, η τεχνολογία φωτισμού εικόνας των HONOR 20, υπόσχεται μοναδικές selfie σε κάθε συνθήκη, εξασφαλίζοντας τη φωτογραφική αποτύπωση ενός φυσικού look με μοναδική φωτεινότητα και ευκρίνεια, ανεξάρτητα από το πού προέρχεται το φως. Κατά συνέπεια, η ανεπανάληπτη «χημεία» της τεχνολογίας φωτισμού και του φακού των 32MP, συμβάλλουν στο να τραβήξει ο λάτρης της φωτογραφίας τις ωραιότερες selfie για stories και posts, κάθε στιγμή της ημέρας. Σε κάθε περίπτωση, η βασική κάμερα της σειράς  HONOR 20 , η Sony IMX586 48MP, εντυπωσιάζει τόσο με τη λειτουργία AIS Super Night, όσο και με την τεχνολογία AI Ultra Clarity, καθώς βοηθούν τους χρήστες να φωτογραφίζουν καλύτερα και σε επίπεδο… επαγγελματία. Ταυτόχρονα, η κάμερα με ανάλυση 16MP, που διαθέτει φακό Super Wide Angle, η κάμερα Telephoto των 8MP και η κάμερα 2MP Macro, που επιτρέπει στους χρήστες να αιχμαλωτίζουν με μεγαλύτερο εύρος, αλλά και από ακόμα μικρότερες αποστάσεις, με τεχνολογία Optical Image Stabilization (OIS). Με τη λειτουργία AI Ultra Clarity και την κάμερα των 48MP, λοιπόν, οι χρήστες μπορούν να βγάλουν φωτογραφίες την ημέρα με εξαιρετικά μεγάλη λεπτομέρεια. Σε αυτό συμβάλλει φυσικά και ο επεξεργαστής 7nm Kirin 980, με τα Dual-NPU και Dual-ISP, που αντιπαραβάλλει όλες τις λεπτομέρειες κάθε ενσταντανέ και δημιουργεί μια σούπερ φωτογραφία, ανάλυσης 48MP. Τέλος, ο νέος υπερευρυγώνιος φακός των 117° επιτρέπει στο χρήστη να «χωρέσει» στο ίδιο πλαίσιο περισσότερες λεπτομέρειες, κάνοντας τη φωτογράφιση τοπίων ή στενών εσωτερικών χώρων ακόμα πιο εύκολη, ενώ με το μακρο-φακό, μπορεί να πραγματοποιήσει λήψη φωτογραφιών από απόσταση μόλις τεσσάρων εκατοστών! Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/177693/ais-super-night-kai-oi-nyxterines-fotografies-moiazoyn-proines
tech,www.cnn.gr,Πέντε πράγματα που δεν ήξερες ότι μπορεί να κάνει η τηλεόρασή σου,"08:46 Τρίτη, 21 Μαίου 2019","Παναγιώτης Μαυραγάνης, CNN Greece","Κατέχουν  ξεχωριστή   θέση  στην «καρδιά» και το σαλόνι των Ελλήνων και από… χαζοκούτια έγιναν οι «εξυπνότερες» συσκευές οικιακής ψυχαγωγίας στα νοικοκυριά της χώρας. Ο λόγος για τις  Smart TV , οι οποίες βρίσκονται πλέον σε κάθε σπίτι και σταδιακά αντικαθιστούν, όχι μόνο τις συμβατικές τηλεοράσεις και τους ηλεκτρονικούς υπολογιστές, αλλά και τα «έξυπνα» κινητά τηλέφωνα! Εκτός από δέκτες δορυφορικού και επίγειου ψηφιακούτηλεοπτικού σήματος, οι «έξυπνες» TV προσφέρουν τη δυνατότητα ασύρματης σύνδεσης στο διαδίκτυο, προβάλλοντας ανεξάντλητο περιεχόμενο «on-demand», διαθέτουν χιλιάδες εφαρμογές και μπορούν να ανταλλάξουν δεδομένα με άλλες συσκευές, δίνοντας τον πλήρη έλεγχο στα χέρια του χρήστη. Η μάχη που δίνουν οι «έξυπνες» τηλεοράσεις με τα smartphone είναι… οριακή, καθώς οι Smart TV δεν έχουν πλέον τίποτα να ζηλέψουν από ένα κινητό τηλέφωνο. Από τη στιγμή που η πλοήγηση στο διαδίκτυο είναι εφικτή και από το τηλεκοντρόλ, οι χρήστες μπορούν να ψυχαγωγηθούν ακριβώς με τον ίδιο τρόπο και από την οθόνη της τηλεόρασης με διαφορά πολλών… ιντσών. Οι χρήστες, δηλαδή, έχουν στη διάθεσή τους τα Google Apps, τα οποία είναι διαμορφωμένα για Android TV, μεταξύ των οποίων, τα YouTube, Red Bull TV, NBA, Eurosport. Επίσης, οι χρήστες δεν στερούνται ψυχαγωγίας ούτε στον τομέα του gaming! Οι gamers μπορούν, παραδείγματος χάρη, να παίξουν όλα τα αγαπημένα τους video games και να απολαύσουν πάνω από 5.000 apps εύκολα μέσω της  WIND VISION , έχοντας συνδέσει το Bluetooth χειριστήριό τους με τον αποκωδικοποιητή της εταιρείας. Εκτός, όμως, από τις εφαρμογές, ένα από τα πιο σημαντικά πλεονεκτήματα των Smart TV είναι, εκτός από τη συνδεσιμότητα με άλλες συσκευές, και ο διαχωρισμός της οθόνης σε διαφορετικά κανάλια περιεχομένου. Κατά συνέπεια, ο θεατής απελευθερώνεται από τα «δεσμά» της μίας οθόνης χάρη στα οφέλη που προσφέρει η multiscreen εμπειρία της WIND VISION και έχει τη δυνατότητα της ταυτόχρονης παρακολούθησης διαφορετικού περιεχομένου ανά πάσα στιγμή. Οι Smart TV ενισχύουν τις τεχνολογικές δυνατότητες της συνδρομητικής τηλεόρασης, η οποία υποστηρίζει την ετεροχρονισμένη θέαση μέσα από πρωτοποριακές και εύχρηστες λειτουργίες. Οι συνδρομητές της WIND VISION, παραδείγματος χάρη, απολαμβάνουν το «Catchup», μία λειτουργία που δίνει στο χρήστη τη δυνατότητα να παρακολουθήσει τα αγαπημένα του προγράμματα μέχρι και 7 ημέρες από την αρχική τους προβολή, καθώς και την επανεκκίνηση ζωντανού προγράμματος… σε περίπτωση που χαθούν τα πρώτα κρίσιμα λεπτά μιας εκπομπής ή ενός αγώνα. Επειδή, μάλιστα, τις περισσότερες φορές οι λεπτομέρειες είναι αυτές που κάνουν τη διαφορά, τα προχωρημένα features «pause, play, rewind» δίνουν τον πλήρη έλεγχο της χρονικής προβολής, οποιουδήποτε περιεχομένου, ανά πάσα στιγμή. Η εξέλιξη της ποιότητας των τηλεοράσεων δεν περιορίζεται αποκλειστικά στις προηγμένες λειτουργίες και εφαρμογές, αλλά και στην ποιότητα που περιεχομένου που προβάλλουν. Έτσι, ο πλήρης έλεγχος συνοδεύεται από υπερύψηλής ανάλυσης τηλεοπτικό περιεχόμενο, γεγονός που αναβαθμίζει τη μικρή οθόνη του καθιστικού σε… προτζέκτορα κινηματογραφικών προδιαγραφών. Οι συνδρομητές της WIND VISION απολαμβάνουν αυτήν τη δυνατότητα αναπαραγωγής υπερηψηλής ανάλυσης των σύγχρονων τηλεοράσεων με το πλούσιο τηλεοπτικό περιεχόμενο που προσφέρει η υπηρεσία, βελτιώνοντας κατά πολύ την εμπειρία θέασης για τους καταναλωτές. Οι Smart TV σβήνουν και τη «δίψα» για αθλητικές διοργανώσεις, ντοκιμαντέρ, σειρές και ταινίες, η οποία φαίνεται να είναι ανεξάντλητη στη χώρα μας. Σε αυτό βοηθούν η WIND VISION και το Netflix, καθώς είναι η πρώτη υπηρεσία συνδρομητικής τηλεόρασης με λογισμικόAndroidTVπου συνεργάζεται με την πιο δημοφιλή υπηρεσίαondemandστον κόσμο! Κατά συνέπεια, βραβευμένες κλασικές ταινίες και σειρές, ντοκιμαντέρ, αλλά και περιεχόμενο για παιδιά, κάνουν πιο «πλούσια» την οικιακή ψυχαγωγία για τους χρήστες των Smart TV, οι οποίοι μπορούν, μάλιστα, με το Full Pack τηςWIND VISION, να απολαμβάνουν και περισσότερα από 60 συνδρομητικά κανάλια, στα οποία συμπεριλαμβάνονται και τα 6 κανάλια Novasports. Η WIND VISION κλείνει ένα χρόνο και σου χαρίζει το απόλυτο ΚΙΤ Τεχνολογίας για να απολαμβάνεις στο μέγιστοτις απίστευτες δυνατότητές της. Δες παρακάτω το διαγωνισμό και μην αργείς να πάρεις μέρος. Την Δευτέρα 27 Μάϊου ολοκληρώνεται!  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/177459/pente-pragmata-poy-den-ixeres-oti-mporei-na-kanei-i-tileorasi-soy
tech,www.cnn.gr,Πανικός στο Διαδίκτυο: Διέρρευσαν προσωπικά δεδομένα 49 εκατ. χρηστών του Instagram,"19:44 Τρίτη, 21 Μαίου 2019","Newsroom, CNN Greece","Σκάνδαλο στο  Instagram   με  διαρροή προσωπικών στοιχείων περίπου 49 εκατ. χρηστών . Πρόκειται για μια από τις  μεγαλύτερες διαρροές  που έχουν καταγραφεί σε πλατφόρμα κοινωνικής δικτύωσης, η οποία επηρεάζει τόσο τους απλούς χρήστες, όσο και άτομα με πολλούς ακόλουθους όπως οι influencers, οι celebrities,  αλλά και  εταιρείες. Η διαρροή φαίνεται να έγινε μέσω μιας βάσης δεδομένων της  Amazon Web Services  η οποία ήταν ανοικτή στο κοινό. Υπαίτια για τη διαρροή φαίνεται πως είναι μια εταιρεία marketing με έδρα τη  Βομβάη της Ινδίας, που ονομάζεται Chtrbox. Τα δεδομένα, που έχουν εκτεθεί, περιλαμβάνουν πληροφορίες οι οποίες έχουν αφαιρεθεί από λογαριασμούς influencers:  η εικόνα προφίλ, ο αριθμός των ακολούθων, η τοποθεσία (πόλη και χώρα) και στοιχεία επικοινωνίας, όπως η διεύθυνση email και ο αριθμός τηλεφώνου. Η αποκάλυψη έγινε αρχικά από τον ερευνητή ασφάλειας Anurag Sen. Ο Sen ενημέρωσε το  TechCrunch , σε μια προσπάθεια να βρεθεί ο ιδιοκτήτης της βάσης. Η βάση δεδομένων, όπως αποκαλύφθηκε, ανήκει στην εταιρεία Chtrbox,  η οποία πληρώνει influencers για να διαφημίζουν προϊόντα στους λογαριασμούς τους . Η αξία κάθε λογαριασμού υπολογίζεται με βάση τον αριθμό των followers, το engagement, τα likes και τα shares. Με βάση αυτά τα στοιχεία, η εταιρεία αποφασίζει  πόσα χρήματα θα δώσει στον κάθε influencer ή celebrity για να κάνει τη διαφήμιση.  Another day, another Facebook data leak  https://t.co/IBj2bPfUwe 20 Μαΐου 2019 Ωστόσο, εκτέθηκαν και δεδομένα ατόμων που δήλωσαν πως δεν έχουν καμία σχέση με την εταιρεία αυτή. Το Facebook, το οποίο κατέχει το Instagram, δήλωσε ότι διερευνά την υπόθεση, για να διαπιστωθεί αν αυτές οι πληροφορίες αποκτήθηκαν από το Instagram ή από άλλες πηγές. Επίσης, έχει έρθει σε επικοινωνία με τη Chtrbox για να μάθει από  πού προήλθαν αυτά τα δεδομένα και πώς εκτέθηκαν στο Διαδίκτυο. «Σε κάθε περίπτωση η πιθανότητα τρίτοι παράγοντες να κακοδιαχειρίστηκαν πληροφορίες χρηστών είναι και που παίρνουμε πολύ σοβαρά» προσέθεσε η εταιρεία. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/177533/panikos-sto-diadiktyo-dierreysan-prosopika-dedomena-49-ekat-xriston-toy-instagram
tech,www.cnn.gr,Huawei: Προσωρινή χαλάρωση των εμπορικών περιορισμών από την Ουάσιγκτον,"20:19 Τρίτη, 21 Μαίου 2019","Newsroom, CNN Greece","Η αμερικανική κυβέρνηση προχώρησε στην  προσωρινή χαλάρωση  των εμπορικών περιορισμών στην κινεζική  Huawei , προκειμένου να ελαχιστοποιηθούν τα προβλήματα για τους πελάτες της, μία κίνηση που, σύμφωνα με τον ιδρυτή της μεγαλύτερης εταιρίας τηλεπικοινωνιακού εξοπλισμού στον κόσμο, έχει  μικρή σημασία  διότι  η εταιρία είχε ήδη προετοιμαστεί  για τις αμερικανικές ενέργειες. Το αμερικανικό υπουργείο Εμπορίου απέκλεισε την Huawei Technologies την περασμένη εβδομάδα από την αγορά αμερικανικών προϊόντων, υποστηρίζοντας ότι  η εταιρία εμπλέκεται σε δραστηριότητες που είναι αντίθετες στην εθνική ασφάλεια . Η κίνηση έγινε εν μέσω  κλιμάκωσης  της διαμάχης για τις εμπορικές πρακτικές μεταξύ των  ΗΠΑ   και της  Κίνας . Οι δύο χώρες αύξησαν εκατέρωθεν τους  δασμούς  εισαγωγής  τις τελευταίες δύο εβδομάδες αφού ο Αμερικανός πρόεδρος,  Ντόναλντ   Τραμπ , δήλωσε ότι η Κίνα είχε υπαναχωρήσει σε δεσμεύσεις της που ανέλαβε κατά τις διαπραγματεύσεις. Τη Δευτέρα το υπουργείο Εμπορίου έδωσε στη Huawei  άδεια να αγοράζει αμερικανικά προϊόντα έως τις 19 Αυγούστου  προκειμένου να διατηρήσει τα υφιστάμενα τηλεπικοινωνιακά δίκτυα και να παράσχει αναβαθμίσεις λογισμικού στα smartphones της Huawei. Η κινεζική εταιρία συνεχίζει να αποκλείεται από την αγορά αμερικανικού hardware και λογισμικού για την κατασκευή νέων προϊόντων, χωρίς να έχει λάβει περαιτέρω άδειες, που είναι δύσκολο να τις εξασφαλίσει κανείς. Η αναστολή αυτή έχει στόχο να δώσει χρόνο στους τηλεπικοινωνιακούς παρόχους που βασίζονται στον εξοπλισμό της προκειμένου να μπορέσουν να προσαρμοστούν στα  νέα δεδομένα , ανέφερε σε χθεσινή ανακοίνωση ο υπουργός Εμπορίου, Γουίλμπουρ Ρος. Ο ιδρυτής της Huawei, Ρεν Τζενγκφέι, δήλωσε σε σειρά συνεντεύξεών του στα κινεζικά κρατικά δίκτυα ότι η αναστολή αύτη έχει  μικρή σημασία  για την εταιρία τηλεπικοινωνιακού εξοπλισμού, καθώς έχει ήδη προχωρήσει σε  προετοιμασία για ένα τέτοιο σενάριο . «Οι ενέργειες της αμερικανικής κυβέρνησης αυτή τη στιγμή  υποτιμούν τις δυνατότητες μας », ανέφερε ο Ρεν σε συνέντευξη στο CCTV, σύμφωνα με την απομαγνητοφώνηση των δηλώσεών του που δόθηκαν από το κρατικό κινεζικό ραδιοτηλεοπτικό δίκτυο. Η προσωρινή άδεια υποδηλώνει ότι  οι αλλαγές στην τροφοδοτική αλυσίδα της Huawei μπορεί να έχουν άμεσες, εκτεταμένες και μη εσκεμμένες επιπτώσεις  για τους πελάτες της. «Ο στόχος φαίνεται να είναι να μην κρασάρουν τα συστήματα ίντερνετ, υπολογιστών και κινητών τηλεφώνων», δήλωσε ο δικηγόρος Κέβιν Γουλφ, πρώην αξιωματούχος του υπουργείου Εμπορίου. «Δεν είναι συνθηκολόγηση, απλά βάζει τα πράγματα σε τάξη». Η αναστολή φαίνεται να στοχεύει σε τηλεπικοινωνιακούς παρόχους σε χώρες όπου είναι διαδεδομένος ο εξοπλισμός της Huawei, δήλωσε ο δικηγόρος, ειδικευμένος στο εμπορικό δίκαιο, Ντάγκλας Γιάκομπσον. Το υπουργείο Εμπορίου ανακοίνωσε ότι θα εξετάσει εάν θα παρατείνει την  περίοδο ισχύος της άδειας πέραν των 90 ημερών . Παράλληλα, η προσωρινή άδεια είναι πιθανόν να επιτρέψει σε εταιρίες όπως η  Google   να συνεχίζουν να προσφέρουν υπηρεσίες και στήριξη , συμπεριλαμβανομένων αναβαθμίσεων λογισμικού και ενημερώσεων, στα  smartphones   της Huawei που διατέθηκαν στο κοινό στις 16 Μαΐου ή πριν από τις 16 Μαΐου. Η Google δεν απάντησε  σε αίτημα του Reuters για κάποιο σχόλιο. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/177502/huawei-prosorini-xalarosi-ton-emporikon-periorismon-apo-tin-oyasigkton
tech,www.cnn.gr,Η Honor δείχνει τη δύναμή της με τη νέα σειρά HONOR 20,"09:37 Πέμπτη, 23 Μαίου 2019","Παναγιώτης Μαυραγάνης, CNN Greece","Την πρώτη της σειρά «έξυπνων» κινητών τηλεφώνων καλωσορίζει η  HONOR   και προσκαλεί τους χρήστες να «απαθανατίσουν το θαύμα» στη βιομηχανία των smartphone, παρουσιάζοντας τρεις κομψές φορητές συσκευές με αξιοθαύμαστο Dynamic Holographic σχεδιασμό, ασυναγώνιστες φωτογραφικές δυνατότητες και επεξεργαστική ισχύ. Τα HONOR 20 LITE, HONOR 20 και HONOR 20 PRO αποτελούν τις ολοκαίνουριες ναυαρχίδες του κινεζικού κολοσσού της τεχνολογίας, ο οποίος κερδίζει συνεχώς έδαφος στην παγκόσμια και ελληνική mobile αγορά, κατακτώντας τις «καρδιές» του νεανικού κοινού. Τα προηγμένα αυτά μοντέλα   συνδυάζουν ιδανικά την τελειότητα της N-Series, φέρουν αναβαθμισμένα χαρακτηριστικά σε κάθε τεχνολογικό επίπεδο και πλαισιώνονται από μία γυάλινη οπίσθια όψη, η οποία δημιουργεί διακριτικά μοτίβα και διαφορετικές λεπτές αποχρώσεις, που λαμπυρίζουν και δίνουν την αίσθηση της κίνησης, ανάλογα με το φωτισμό. Πέραν, όμως, της chic και «παιχνιδιάρικης» σχεδίασης, που έχει τραβήξει τα φώτα της δημοσιότητας, τα νέα κινητά τηλέφωνα της HONOR 20, κλέβουν την παράσταση και για την AI Quad κάμερα με ανάλυση 48MP! Πιο συγκεκριμένα, η βασική κάμερα της σειράς, Sony IMX586 48MP, υποστηρίζει τεχνολογίες AI Ultra Clarity & AIS Super Night, οι οποίες βοηθούν τους χρήστες να φωτογραφίζουν καλύτερα, κάνοντας τη νύχτα… μέρα. Οι φωτογραφικές δυνατότητες ενισχύονται και από την κάμερα με ανάλυση 16MP, που διαθέτει φακό Super Wide Angle, καθώς και από την κάμερα Telephoto των 8MP και την κάμερα 2MP Macro, οι οποίες επιτρέπουν στους χρήστες να αιχμαλωτίζουν με μεγαλύτερο εύρος, αλλά και από μικρότερες αποστάσεις, με τεχνολογία Optical Image Stabilization (OIS). Πιο αναλυτικά, από τη μία πλευρά, η λειτουργία AIS Super Night και το μεγαλύτερο f/1.4 διάφραγμα, που αποτελούν και την καινοτομία της σειράς HONOR 20, δημιουργούν τις τέλειες συνθήκες για ακόμα καλύτερες νυχτερινές λήψεις, με μεγαλύτερη ευκρίνεια και ισορροπία, υποστηριζόμενες από τη δύναμη της τεχνολογίας multi-frame stabilization και ενός εξελιγμένου αλγόριθμου. Από την άλλη πλευρά, η λειτουργία AI Ultra Clarity, χάρη στον επεξεργαστή 7nm Kirin 980 με τα Dual-NPU και Dual-ISP, επιτρέπει στους χρήστες να βγάλουν φωτογραφίες την ημέρα με μεγάλη λεπτομέρεια, αποτυπώνοντας μια σούπερ φωτογραφία ανάλυσης 48MP. Επίσης, με την κάμερα Wide Angle των 16MP, οι χρήστες έχουν τη δυνατότητα να αποθανατίσουν φωτογραφίες ύψιστης ανάλυσης, ενώ ο νέος υπερευρυγώνιος φακός των 117° τους επιτρέπει να αιχμαλωτίσουν στο ίδιο πλαίσιο περισσότερες λεπτομέρειες, κάνοντας τη φωτογράφιση τοπίων ή στενών εσωτερικών χώρων, ακόμα πιο εύκολη. Την ίδια στιγμή, με το μακρο-φακό, μπορούν να πραγματοποιήσουν λήψεις από απόσταση τεσσάρων μόλις εκατοστών. Ταυτόχρονα, η τεχνολογία OIS, επιτρέπει στο φακό να αιχμαλωτίσει εικόνες με την καλύτερη δυνατή ποιότητα και σταθερότητα. Όσο για τους χρήστες που είναι λάτρεις του gaming, η σειρά HONOR 20 είναι εξοπλισμένη με την κορυφαία GPU Turbo 3.0, η οποία ενισχύει την απόδοση των παιχνιδιών, κάνοντας αισθητή τη διαφορά της ψυχαγωγίας από το πρώτο λεπτό. Μαζί με το πρώτο Kirin 980 AI Chipset μεγέθους των 7nm παγκοσμίως, η επεξεργαστική δύναμη συνδέεται με υπολογιστική ευφυία για παιχνίδια γρηγορότερα χωρίς καμία καθυστέρηση σε πλήρες παράθυρο.  Ακόμα και η ηχητική εμπειρία της θαυματουργής σειράς HONOR 20 εντυπωσιάζει με το Virtual 9.1 Surround Sound από τη Histen 6.0, καθώς αυτή είναι η πρώτη φορά που αυτή η τεχνολογία ήχου και μειωμένου θορύβου εφαρμόζεται σε smartphones. Παράλληλα, η ταχύτητα και η χωρητικότητα είναι μεγαλύτερες από ποτέ, καθώς αγγίζουν τα 6GB RAM και τα 128GB ROM! Η HONOR, ωστόσο, δεν εστιάζει μόνο στην φωτογραφία, αλλά δίνει έμφαση και στην εμπειρία χρήσης, όσο και στην αισθητική. Στο πλαίσιο αυτό, η νέα οθόνη 6.26’’ με αναλογία συσκευής/οθόνης στο 91.7%, σε συνδυασμό με μια ενσωματωμένη κάμερα 4.5mm στην οθόνη, αναβαθμίζει την εμπειρία θέασης, χωρίς να κάνει «εκπτώσεις» στο κομμάτι της εμφάνισης του smartphone. Το θαυματουργά αποτελέσματα στην εμπειρία χρήσης, βελτιώνει και η μετακίνηση του αισθητήρα δαχτυλικού αποτυπώματος στη δεξιά πλευρά του αλουμινένιου σκελετού, προκειμένου να ακολουθείται η φυσική κίνηση των δαχτύλων του χρήστη, όταν αυτός απαντάει, παραδείγματος χάρη, σε μια κλήση.  Επίσης, η νέα ασύμμετρη τοποθέτηση των τεσσάρων φακών, «άφησε» χώρο για την τοποθέτηση μιας ισχυρής μπαταρίας, η οποία προσφέρει αυτονομία για μια ολόκληρη ημέρα, χωρίς διακοπές. Πιο συγκεκριμένα, η 3,750mAh4 μπαταρία φορτίζει έως και 50% σε 30 λεπτά και προσφέρει διάρκεια playback μουσικής, playback βίντεο και 3G κλήσεων έως 132, 18 και 26 ώρες αντίστοιχα. Μάλιστα, η σειρά  HONOR 20  επαναπροσδιορίζει την εμπειρία του χρήστη με το να γίνει το πρώτο τεχνολογικό προϊόν της εταιρείας, που φέρει τη Dynamic Holographic σχεδίαση στο πίσω μέρος των συσκευών. Κατασκευασμένη σχολαστικά με την τεχνολογία Triple 3D Mesh, οι ειδικοί έχουν δημιουργήσει ένα στρώμα, που προσδίδει βάθος και αποτελείται από εκατομμύρια μικρά πρίσματα. Το στρώμα αυτό τοποθετείται πάνω στη γυάλινη επιφάνεια, η οποία δίνει χρώμα και διαφορετικές στρώσεις βάθους. Έτσι, καθώς το φως περνά μέσα από τα πρίσματα, αντανακλάται, στέλνοντας χρώμα προς όλες τις κατευθύνσεις. Τα  HONOR 20 LITE, HONOR 20 και HONOR 20 PRO   είναι διαθέσιμα σε τέσσερα χρώματα: Μαύρο Phantom, Phantom Blue, Μαύρο Midnight και Μπλε Sapphire. Όλες οι «ολογραφικές» συσκευές δημιουργούν εφέ, που προσδίδει βάθος και κάνει τη νέα σειρά HONOR 20 να ξεχωρίζει από τους προκατόχους της. Μάλιστα, λόγω της προαναφερθείσας εξεζητημένης διαδικασίας, για κάθε 100 πίσω όψεις, μόλις 20 πληρούν τις προδιαγραφές!  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/177750/h-honor-deixnei-ti-dynami-tis-me-ti-nea-seira-honor-20
tech,www.cnn.gr,"Παλιός υπολογιστής πουλήθηκε 1,3 εκατ. δολάρια ως «έργο τέχνης» γιατί περιέχει 6 επικίνδυνους ιούς","23:16 Τρίτη, 28 Μαίου 2019",,"Ένας παλιός,  φορητός υπολογιστής  που περιέχει έξι από τους πιο επικίνδυνους ιούς πουλήθηκε σε δημοπρασία στη Νέα Υόρκη έναντι του ποσού του 1,345 εκατομμυρίου δολαρίων, όπως έγινε γνωστό από τον ιστότοπο του δημιουργού του, του Κινέζου καλλιτέχνη Γκούο Ο Ντονγκ. Ο υπολογιστής, ένα Netbook Samsung NC10 του 2008, με λογισμικό Windows XP SP3, δεν έχει τίποτα το ιδιαίτερο πέραν από το γεγονός ότι  περιέχει τους ιούς ""ILOVEYOU"" (2000), ""MyDoom"" (2004), ""SoBig"" (2003), ""DarkTequila"" (2013), ""BlackEnergy"" (2015) και ""Wannacry"" (2017).  Τις δύο τελευταίες δεκαετίες οι ιοί αυτοί  προκάλεσαν ζημιές ύψους τουλάχιστον 95 δισεκατομμυρίων δολαρίων , σύμφωνα με τον Γκούο, το δημιουργό του ""έργου τέχνης"" που τιτλοφορείται  ""Η επιμονή του Χάους"". Ο Γκούο αυτοχαρακτηρίζεται  ""σύγχρονος ψηφιακός καλλιτέχνης"" , τα έργα του οποίου ασκούν κριτική στην ""ακραία, σύγχρονη διαδικτυακή κουλτούρα"". Κατά τη διάρκεια της δημοπρασίας, ο υπολογιστής λειτουργούσε, όμως δεν ήταν συνδεδεμένος στο διαδίκτυο. Ο αγοραστής δεσμεύτηκε ότι δεν πρόκειται να τον συνδέσει, για να μην διαδοθούν αυτοί οι ιοί. Το έργο τέχνης ""επιτρέπει τη μελέτη των κακόβουλων λογισμικών και την ανάλυσή τους, από όσους ενδιαφέρονται (ίσως σε επαγγελματικό επίπεδο) να αποκτήσουν πρόσβαση σε ένα τέτοιο λογισμικό, να εξετάσουν πώς λειτουργεί και να το μπλοκάρουν"", εξήγησαν οι οργανωτές της δημοπρασίας. Να σημειωθεί ότι η πώληση οργανώθηκε σε συνεργασία με την εταιρεία ασφαλείας λογισμικού DeepInstinct.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/178538/palios-ypologistis-poylithike-1-3-ekat-dolaria-os-ergo-texnis-giati-periexei-6-epikindynoys-ioys
tech,www.cnn.gr,Facebook: Μαζικές διαγραφές 2 δισ. fake λογαριασμών ,"08:22 Παρασκευή, 24 Μαίου 2019","Newsroom, CNN Greece","Το  Facebook   γνωστοποίησε ότι στο πρώτο τρίμηνο φέτος  απενεργοποίησε 2,19 δισεκατομμύρια fake λογαριασμούς  χρηστών. Συνολικά, στο εξάμηνο Οκτωβρίου 2018-Μαρτίου 2019  έχει διαγράψει περισσότερα από τρία δισεκατομμύρια λογαριασμούς . Συνολικά εκτιμάται ότι περίπου το 5% των 2,4 δισεκατομμυρίων ενεργών μηνιαίων χρηστών είναι ψευδο-λογαριασμοί (fake), που δεν έχουν ακόμη ανακαλυφθεί. Όπως, εξάλλου, αναφέρεται στην τελευταία έκθεση του κοινωνικού δικτύου, την ίδια εξάμηνη περίοδο αφαιρέθηκαν από το περιεχόμενο του Facebook πάνω από  επτά εκατομμύρια αναρτήσεις  με « λόγο μίσους » (τα τέσσερα εκατομμύρια φέτος). Στο πρώτο τρίμηνο του 2019 υποβλήθηκαν επίσης πάνω από  ένα εκατομμύριο ενστάσεις  από χρήστες, επειδή αναρτήσεις τους διαγράφηκαν ως «λόγος μίσους» και, από αυτές, περίπου 150.000 τελικά αποκαταστάθηκαν. Ταυτόχρονα, ο διευθύνων σύμβουλος του μεγαλύτερου κοινωνικού δικτύου  Μαρκ Ζάκερμπεργκ , απαντώντας στις ολοένα συχνότερες αιτιάσεις και προτάσεις να διασπαστεί το Facebook, επειδή έχει γίνει πολύ μεγάλο, δήλωσε ότι  η διάσπαση δεν είναι   λύση  και ότι αντίθετα, χάρη στο μέγεθός του, έχει καταφέρει να αμύνεται αποτελεσματικά ενάντια στις προκλήσεις και τα προβλήματα του επιβλαβούς, παραπλανητικού και προπαγανδιστικού περιεχομένου. «Δεν νομίζω ότι η λύση της διάσπασης της εταιρείας θα αποδώσει. Η επιτυχία της εταιρείας μας έχει επιτρέψει να χρηματοδοτήσουμε αυτές τις προσπάθειες σε μαζική κλίμακα. Νομίζω ότι το ποσό στον προϋπολογισμό μας που αφορά τα συστήματα ασφαλείας μας, είναι μεγαλύτερο από το σύνολο των εσόδων του Twitter φέτος», ανέφερε ο Ζάκερμπεργκ, σύμφωνα με το BBC και το Γαλλικό Πρακτορείο και υποστήριξε ότι τυχόν διάσπαση του Facebook σε μικρότερες εταιρείες «θα επιδεινώσει τα προβλήματα». Αρνήθηκε, επίσης, ότι το Facebook ελέγχει την ψηφιακή διαφημιστική αγορά, όπου, όπως είπε, η  Google   κατέχει την ηγετική θέση. «Νομίζω ότι συνιστούν κάπως  υπερβολή  οι ισχυρισμοί πως βρισκόμαστε σε κάποιου είδους κυρίαρχη θέση», τόνισε. Το Facebook δήλωσε ότι η συνεχής αύξηση στη διαγραφή ψευδο-λογαριασμών (fake) οφείλεται στο ότι κάποιοι « κακόβουλοι παράγοντες », κυρίως spammers που θέλουν να βγάλουν χρήματα, χρησιμοποιούν αυτοματοποιημένες μεθόδους για να δημιουργήσουν μεγάλους αριθμούς τέτοιων λογαριασμών. Όμως το Facebook υποστηρίζει πως  μπορεί πλέον να εντοπίζει και να διαγράφει την μεγάλη πλειονότητα τους μέσα σε μερικά λεπτά , προτού οι λογαριασμοί αυτοί προλάβουν «να προκαλέσουν κάποια ζημιά». Η έκθεση του Facebook αναφέρει ότι για κάθε 10.000 αναρτήσεις που βλέπουν οι χρήστες, λιγότεροι από 14 άνθρωποι βλέπουν γυμνό, περίπου 25 βλέπουν περιεχόμενο βίας, λιγότεροι από τρεις βλέπουν κάτι που αφορά κακοποίηση παιδιών ή προπαγάνδα τρομοκρατών. Επίσης  το Facebook πήρε μέτρα ενάντια σε 900.000 αναρτήσεις  που σχετίζονταν με  πωλήσεις  ναρκωτικών , από τις οποίες οι περισσότερες (το 83%) διαγράφηκαν αυτόματα από το «έξυπνο» λογισμικό του. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/177871/facebook-mazikes-diagrafes-2-dis-fake-logariasmon
tech,www.cnn.gr,Έγινε η πρώτη… εκτόξευση για παγκόσμιο και φθηνό Ίντερνετ ,"23:01 Παρασκευή, 24 Μαίου 2019","Newsroom, CNN Greece","Η Space X ξεκίνησε -εκτοξεύοντας τους πρώτους 60 μικρούς δορυφόρους χαμηλής τροχιάς- να «στήνει» στο Διάστημα ένα τεράστιο δίκτυο δορυφόρων, το Starlink, που  θα παρέχει παγκόσμια και χαμηλού κόστους πρόσβαση στο  Διαδίκτυο . Η εκτόξευση, που σηματοδοτεί την έναρξη του νέου φιλόδοξου σχεδίου του Ίλον Μασκ, έγινε με πύραυλο Falcon 9 της εταιρείας από το ακρωτήριο Κανάβεραλ της Φλόριντα στις 05:30 της Παρασκευής ώρα Ελλάδας. Ήταν το βαρύτερο φορτίο (13,6 τόνοι) που έχει ποτέ μεταφέρει στο διάστημα ένας πύραυλος Falcon 9, ο οποίος για μια ακόμη φορά (την 40ή) επέστρεψε στη Γη και προσνηώθηκε σε ένα αυτόματο πλοίο στον Ατλαντικό, προκειμένου να χρησιμοποιηθεί ξανά. Οι δορυφόροι, βάρους 227 κιλών ο καθένας, που θα γυρνούν γύρω από τη Γη σε ύψος περίπου 550 χιλιομέτρων, προορίζονται να δημιουργήσουν ένα δίκτυο δορυφορικού Ίντερνετ υψηλής ταχύτητας, το οποίο επίσης θα βοηθήσει τις απομακρυσμένες και απομονωμένες αγροτικές περιοχές να αποκτήσουν πρόσβαση στο Διαδίκτυο. Το δίκτυο της Starlink μπορεί τελικά να φθάσει τους 12.000 μικροδορυφόρους, αλλά για να λειτουργήσει, θα χρειαστούν ακόμη αρκετές εκτοξεύσεις δορυφόρων (60 κάθε φορά ή συνολικά 1.000 έως 2.000 ετησίως). 'Αλλες εταιρείες έχουν παρόμοια σχέδια, όπως η βρετανική OneWeb (εκτόξευσε τους πρώτους έξι δορυφόρους της φέτος το Φεβρουάριο), η αμερικανική Amazon (σχέδιο Kuiper για 3.200 δορυφόρους) και η καναδική Telesat. Οι δορυφόροι χαμηλής τροχιάς μπορούν να παρέχουν ταχύτερη σύνδεση στο Διαδίκτυο, καθώς το σήμα δεν θα χρειάζεται να ταξιδεύει μεγάλες αποστάσεις ως τη Γη, αντίθετα με τους γεωστατικούς δορυφόρους που βρίσκονται σε ύψος έως 42.000 χιλιομέτρων. Το «αντίτιμο» για την ταχύτερη κάλυψη είναι ότι ένα δίκτυο χαμηλής τροχιάς, για να καλύψει πλήρως τον πλανήτη, πρέπει να περιλαμβάνει ένα τεράστιο αριθμό δορυφόρων. Οι αναλυτές ήδη εκφράζουν ανησυχίες για τον αναμενόμενο συνωστισμό δορυφόρων στο διάστημα και τα πιθανά ατυχήματα.  Διαβάστε επίσης «Μπορίσοφ»: Ο διαστρικός κομήτης με την άφθονη ποσότητα μονοξειδίου του άνθρακα Αυτοί οι αστροναύτες γύρισαν στη Γη και βρήκαν ένα χάος Εικόνες από το Διάστημα: Ο κορωνοϊός «άλλαξε» τα κανάλια της Βενετίας",https://www.cnn.gr/tech/story/177984/egine-i-proti-ektoxeysi-gia-pagkosmio-kai-fthino-internet
tech,www.cnn.gr,Facebook: Οι χρήστες θα μπορούν να στέλνουν χρήματα με το δικό τους κρυπτονόμισμα ,"23:39 Παρασκευή, 24 Μαίου 2019","Newsroom, CNN Greece","Το  Facebook  βρίσκεται σε προχωρημένες συζητήσεις για να δημιουργήσει ένα νέο παγκόσμιο ψηφιακό  κρυπτονόμισμα  μέσα στο 2020 ή και έως το τέλος του 2019. Στόχος του είναι να έχει «στήσει» ένα σύστημα ψηφιακών πληρωμών σε τουλάχιστον δέκα χώρες εντός του πρώτου τριμήνου του επόμενου έτους. Οι σχετικές διαπραγματεύσεις γίνονται με μεγάλους αμερικανικούς χρηματοοικονομικούς οργανισμούς και με ανταλλακτήρια κρυπτονομισμάτων, μεταξύ των οποίων ένα που έχουν δημιουργήσει οι «ορκισμένοι» εχθροί του  Μαρκ Ζάκερμπεργκ , οι δίδυμοι αδελφοί Winklevoss, κάποτε συνιδρυτές του Facebook.   Μια μυστικοπαθής μονάδα του Facebook εργάζεται εδώ και πάνω από ένα έτος για να δημιουργήσει το νέο νόμισμα (αναφέρεται ως GlobalCoin στο εσωτερικό της εταιρείας), το οποίο θα μπορούν να χρησιμοποιούν οι περισσότεροι από δύο δισεκατομμύρια χρήστες του για να στέλνουν χρήματα ο ένας στον άλλο, καθώς επίσης για να αγοράζουν πράγματα όχι μόνο στo Facebook και στις θυγατρικές του (Instagram, WhatApp), αλλά επίσης σε διάφορα άλλα ηλεκτρονικά και φυσικά καταστήματα, σύμφωνα με τους Financial Times και το BBC.   Το Facebook αναμένεται να αποκαλύψει περισσότερες λεπτομέρειες φέτος το καλοκαίρι και ήδη ο Ζάκερμπεργκ έχει συζητήσει με το διοικητή της Τράπεζας της Αγγλίας Μαρκ Κάρνεϊ τις ευκαιρίες και τους κινδύνους από ένα τέτοιο κρυπτονόμισμα. Επίσης έχει ζητήσει συμβουλές από αξιωματούχους του υπουργείου Οικονομικών των ΗΠΑ, ενώ έχει κάνει επαφές και με εταιρείες μεταφοράς χρημάτων όπως η Western Union, αναζητώντας πιο εύκολους και φθηνούς τρόπους για να μεταφέρουν χρήματα οι χρήστες του, χωρίς να μεσολαβεί κάποιος τραπεζικός λογαριασμός.   Η πρωτοβουλία του Facebook (το σχετικό σχέδιο φέρει τον κωδικό Project Libra) αναμένεται να το φέρει σε ανταγωνισμό τις τράπεζες, καθώς θα μειώσει το κόστος της μεταφοράς χρημάτων. Το Facebook βρίσκεται ήδη σε επαφή με εταιρείες ηλεκτρονικού εμπορίου, ώστε να αποδέχονται το νέο νόμισμα για συναλλαγές μέσω διαδικτύου.   Τα κρυπτονομίσματα (με πιο διάσημο το Bitcoin) βασίζονται στην τεχνολογία blockchain. Επειδή έχουν επικριθεί ως όχημα κερδοσκοπίας, το Facebook, σύμφωνα με πληροφορίες, θα επιδιώξει να προσδέσει το νέο νόμισμα του σε ένα «καλάθι» καθιερωμένων νομισμάτων (δολάριο, ευρώ, γεν κ.α.), ώστε να αποτρέψει τις απότομες διακυμάνσεις της αξίας του στην αγορά.   Πριν από μια δεκαετία το Facebook είχε δημιουργήσει το εικονικό νόμισμα Facebook Credits, ένα πείραμα που έλαβε άδοξα τέλος μετά από σχεδόν δύο χρόνια, καθώς δεν έδειξαν ενδιαφέρον οι χρήστες. Τώρα ελπίζει σε κάτι καλύτερο. Το μεγάλο ερώτημα είναι αν οι χρήστες-καταναλωτές θα εμπιστευθούν το Facebook αρκετά για να δεχθούν να ανταλλάξουν τα χρήματα τους με το ψηφιακό νόμισμα του, ώστε να συναλλάσσονται πλέον και με αυτό.   Εκτιμάται ότι σήμερα περίπου 30 εκατομμύρια άνθρωποι χρησιμοποιούν κρυπτονομίσματα.  Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/177989/facebook-oi-xristes-tha-mporoyn-na-stelnoyn-xrimata-me-to-diko-toys-kryptonomisma
tech,www.cnn.gr,Προσοχή: Δημοφιλής εφαρμογή Android κρύβει ύποπτο λογισμικό,"17:36 Παρασκευή, 24 Μαίου 2019","Newsroom, CNN Greece","Ύποπτη δραστηριότητα εμφανίζει η  δημοφιλής Android εφαρμογή VidMate,  σύμφωνα με τα εργαστήρια της Upstream, ελληνική εταιρεία τεχνολογίας mobile internet. Όπως αναφέρεται σε σχετική ανακοίνωση της Upstream, μετά την εγκατάσταση της εφαρμογής  ενεργοποιείται λογισμικό που προβάλλει κρυφά online διαφημίσεις, κάνει ψεύτικα κλικ και πραγματοποιεί εγγραφές σε υπηρεσίες, εγκαθιστά άλλες ύποπτες εφαρμογές και συλλέγει προσωπικά δεδομένα των χρηστών χωρίς τη γνώση ή συγκατάθεσή τους . Ως αποτέλεσμα, καταναλώνει τα data των χρηστών και «φουσκώνει» τους λογαριασμούς με ανεπιθύμητες χρεώσεις. Με πάνω από 500 εκατομμύρια downloads παγκοσμίως, το VidMate αποτελεί μία  δημοφιλή Android εφαρμογή για streaming, αλλά και κατέβασμα βίντεο και τραγουδιών,  από πλατφόρμες όπως το Dailymotion, το Vimeo και το YouTube. Δεν διατίθεται στο Google Play Store, αλλά διανέμεται μέσω app stores, όπως το CNET και το Uptodown. Σύμφωνα με δημοσιευμένα στοιχεία, το VidMate δημιουργήθηκε από θυγατρική εταιρεία της UC Web, η οποία ανήκει στον κινεζικό όμιλο Alibaba. Πιο συγκεκριμένα, σύμφωνα με την ίδια ανακοίνωση, πρόσφατα η ομάδα της πλατφόρμας ασφάλειας της Upstream στην Αθήνα, Secure-D,  εντόπισε και απέτρεψε σχεδόν 130 εκατομμύρια ύποπτες mobile συναλλαγές  οι οποίες προέρχονταν από την εφαρμογή VidMate. Οι συναλλαγές αυτές εντοπίστηκαν  σε 15 χώρες  και αφορούσαν περίπου 5 εκατομμύρια κινητές συσκευές. Ανεμπόδιστες, θα είχαν εγγράψει τους χρήστες σε ψηφιακές υπηρεσίες προστιθέμενης αξίας, με ανεπιθύμητες χρεώσεις ύψους έως και 170 εκατομμυρίων δολαρίων. Το μεγαλύτερο μέρος της ύποπτης δραστηριότητας του VidMate, η οποία μάλιστα συνεχίζεται και σήμερα, εντοπίζεται σε 15 χώρες. Αναλυτικά, 43 εκατομμύρια ύποπτες συναλλαγές εντοπίστηκαν στην Αίγυπτο, 27 εκατ. στη Μιανμάρ, 21 εκατ. στη Βραζιλία, 10 εκατ. στο Κατάρ και 8 εκατ. στη Νότια Αφρική. Άλλες αγορές που επηρεάστηκαν σημαντικά είναι η Αιθιοπία, η Νιγηρία, η Μαλαισία και το Κουβέιτ. Σημειώνεται, στις χώρες αυτές οι  online πληρωμές  μέσω λογαριασμού κινητής τηλεφωνίας είναι αρκετά δημοφιλείς και, συχνά, αποτελούν και το μοναδικό τρόπο για την πραγματοποίηση πληρωμών και άλλων οικονομικών συναλλαγών καθώς οι περισσότεροι χρήστες δεν έχουν πρόσβαση σε τραπεζικές υπηρεσίες. Οι εργαστηριακές δοκιμές του Secure-D κατέδειξαν, επίσης, ότι το VidMate ευθύνεται για τη μικρή διάρκεια ζωής της μπαταρίας και τη μείωση της εμβέλειας του κινητού, ενώ καταναλώνει πάνω από 3GB δεδομένων τον μήνα. Αυτό μεταφράζεται σε έως και 100 δολάρια επιπλέον τον χρόνο σε χρεώσεις data, ποσό που σε μια χώρα, όπως για παράδειγμα η Βραζιλία, ισοδυναμεί με μισό μήνα δουλειάς με τον κατώτατο μισθό. Τέλος, η έρευνα του Secure-D διαπίστωσε ότι το malware πίσω από το VidMate σ υλλέγει προσωπικά στοιχεία των χρηστών,  όπως τη διεθνή ταυτότητα κινητού εξοπλισμού (IMEI) και τη διεθνή ταυτότητα φορέων κινητής τηλεφωνίας (IMSI) ή τη διεύθυνση IP και τις μεταφέρει σε servers της κινεζικής εταιρείας Nonolive στη Σιγκαπούρη, που χρηματοδοτείται από την Alibaba σύμφωνα με δημοσιευμένα στοιχεία. Τέλος, οι ειδικοί των εργαστηρίων του Secure-D συνιστούν στους χρήστες που έχουν κατεβάσει την εφαρμογή VidMate να τη διαγράψουν αμέσως. Διαβάστε επίσης Facebook: Μαζικές διαγραφές 2 δισ. fake λογαριασμών  Η Honor δείχνει τη δύναμή της με τη νέα σειρά HONOR 20 AIS Super Night και οι νυχτερινές φωτογραφίες μοιάζουν... πρωινές ",https://www.cnn.gr/tech/story/177949/prosoxi-dimofilis-efarmogi-android-kryvei-ypopto-logismiko
tech,www.cnn.gr,Πώς οι αμερικανικές κυρώσεις στην Huawei θα επηρεάσουν τις πωλήσεις των smartphones,"13:43 Σάββατο, 25 Μαίου 2019","Newsroom, CNN Greece","Η κινεζική εταιρεία-κολοσσός της κινητής τηλεφωνίας και της τεχνολογίας  Huawei , η οποία πλήττεται από  κυρώσεις  που της επέβαλε η κυβέρνηση των  ΗΠΑ , κινδυνεύει να δει τις παραγγελιοδοσίες της να μειώνονται κατά το ένα τέταρτο φέτος και  τα  smartphones  της να εξαφανίζονται από τις διεθνείς αγορές , σύμφωνα με αναλυτές. Οι παραδόσεις των κινητών της  Huawei  -της εταιρείας που κατατάσσεται δεύτερη στην παραγωγή smartphones στον πλανήτη- αναμένεται να μειωθούν από 4% ως 24% εντός 2019 εάν οι κυρώσεις δεν αρθούν, σύμφωνα με την Fubon Research and Strategy Analytics. Οι περισσότεροι ειδικοί  αναμένουν ότι οι πωλήσεις της Huawei θα μειωθούν μέσα στους επόμενους έξι μήνες , αλλά αποφεύγουν να κάνουν σαφέστερες προβλέψεις, λόγω της αβεβαιότητας που επικρατεί σχετικά με τα μέτρα. Το υπουργείο Εμπορίου των ΗΠΑ απαγόρευσε την προμήθεια αμερικανικών ημιαγωγών και άλλων προϊόντων στη Huawei την περασμένη εβδομάδα,  εν μέσω του κλιμακούμενου  εμπορικού πολέμου  με την  Κίνα . Η απαγόρευση αφορά υλικά, ενδιάμεσα αγαθά και υπηρεσίες με προέλευση κατά 25% ή υψηλότερη από τις ΗΠΑ -- που, κατά συνέπεια, αφορά πολλές μη αμερικανικές εταιρείες. Πολλοί γίγαντες της τεχνολογίας, όπως η  Google   ή η κατασκευάστρια ημιαγωγών ARM (ανήκει στον ιαπωνικό όμιλο SoftBank), ανακοίνωσαν ότι θα πάψουν να προμηθεύουν με προϊόντα, αναβαθμίσεις και λογισμικό την κινεζική εταιρεία. « Η Huawei μπορεί να εξαφανιστεί από την αγορά των κινητών τηλεφώνων στη δυτική Ευρώπη του χρόνου, αν χάσει την πρόσβασή της στην Google », εκτιμά μια ειδικός της Strategy Analytics. Η ίδια προβλέπει ότι οι πωλήσεις κινητών της κινεζικής εταιρείας θα μειωθεί κατά έως και 23% την επόμενη χρονιά, μολαταύτα θα μπορέσει να επιβιώσει χάρη στο τεράστιο μέγεθος της εγχώριας αγοράς της. Η Fubon Research, η οποία ως πρότινος ανέμενε πως η Huawei θα διέθετε 258 εκατομμύρια κινητά το 2019, πλέον προβλέπει ότι οι πωλήσεις της ενδέχεται να μην υπερβούν τις 200 εκατομμύρια μονάδες στη χειρότερη περίπτωση. Η Huawei καλύπτει σχεδόν το 30% της ευρωπαϊκής αγοράς , κατά εκτιμήσεις της IDC, και διέθεσε 208 εκατ. συσκευές πέρυσι, τα μισά εκτός Κίνας. Η εταιρεία θεωρεί την Ευρώπη την κυριότερη αγορά για τις πιο ακριβές συσκευές της. Η διοίκηση της εταιρείας διαβεβαιώνει πως έχει αναπτύξει τις τεχνολογίες που χρειάζεται και μπορεί να είναι αυτάρκης για χρόνια. Αλλά οι περισσότεροι ειδικοί δεν πείθονται. Τονίζουν ότι ορισμένα από τα υλικά και προϊόντα προστατευόμενα από πνευματικά δικαιώματα που χρειάζονται οι συσκευές της Huawei δεν είναι διαθέσιμα εκτός ΗΠΑ. Η εταιρεία  ενδέχεται να αναγκαστεί να απολύσει χιλιάδες εργαζόμενους  και να πάψει να είναι «παγκόσμιος παίκτης για κάποιο διάστημα», σύμφωνα με έναν αναλυτή της Intralink. Οι δυνητικοί αγοραστές συσκευών της Huawei πιθανόν θα στραφούν σε ακριβά κινητά της  Samsung  ή της  Apple  ή σε φθηνότερα κινεζικών ανταγωνιστριών της όπως η OPPO και η Vivo, εκτιμούν αναλυτές. Σύμφωνα με έναν ερευνητή της αγοράς smartphones στην IDC,  ένας από τους μεγάλους ωφελημένους της μείωσης του ποσοστού αγοράς της Huawei ενδέχεται να είναι η κορεάτικη  Samsung , «με δεδομένη τη δύναμη της σε περιοχές όπως είναι η Ευρώπη». Τα κινητά της Huawei ήδη προσελκύουν πολύ λιγότερα «κλικ» από αγοραστές στο διαδίκτυο αφότου  η Ουάσινγκτον έβαλε την εταιρεία στη «μαύρη λίστα ,» σύμφωνα με τον PriceSpy, έναν ιστότοπο που προσελκύει 14 εκατομμύρια επισκέπτες κάθε μήνα. «Μέσα στις τελευταίες τέσσερις ημέρες, η δημοτικότητα των κινητών της Huawei έχει κατακρημνιστεί» καθώς σχεδόν οι μισοί από τους χρήστες που τα επέλεγαν πριν δεν τα κοιτούν πλέον στη  Βρετανία , ενώ σε παγκόσμιο επίπεδο τα «κλικ» στα κινητά της έχουν μειωθεί «κατά 26%», σύμφωνα με τον PriceSpy. Οι κυρώσεις που επιβλήθηκαν από την αμερικανική κυβέρνηση σε βάρος της Huawei ενδέχεται  να καθυστερήσουν την έναρξη λειτουργίας δικτύων κινητής τηλεφωνίας 5G στην Κίνα , σύμφωνα με έναν αναλυτή της Jefferies. Η εταιρεία λέει πως έχει υπογράψει  συμβάσεις για την ανάπτυξη δικτύων 5G με περίπου 40 πελάτες σε διεθνές επίπεδο. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/178022/pos-oi-amerikanikes-kyroseis-stin-huawei-tha-epireasoyn-tis-poliseis-ton-smartphones
tech,www.cnn.gr,Ρομπότ... πολύγλωσσο: Γράφει «γεια σας» στα ελληνικά και σε άλλες εννέα γλώσσες ,"09:20 Τρίτη, 28 Μαίου 2019","Newsroom, CNN Greece","Ένα νέο  ρομπότ   στις ΗΠΑ έχει μάθει μόνο του να γράφει «γεια σας» στα ε λληνικά και σε άλλες εννέα πολύ διαφορετικές γλώσσες  όπως αγγλικά, ιαπωνικά, κινεζικά, χίντι, ούρντου κ.α. Είναι ακόμη σε θέση να σκιτσάρει ένα αντίγραφο της « Μόνα Λίζα » του  Λεονάρντο ντα Βίντσι. Πανεπιστημίου Μπράουν του Ρόουντ Άιλαντ Ο αλγόριθμος χρησιμοποιεί δύο δίκτυα βαθιάς μάθησης που αναλύουν τις εικόνες μιας λέξης ή ενός σκίτσου και συμπεραίνουν ποιες είναι οι καλύτερες «μολυβιές» για να αναδημιουργηθεί η φράση ή το σκίτσο. Αντίθετα με άλλα ρομπότ που χρειάζεται να προγραμματισθούν και να τροφοδοτηθούν με σχετικές πληροφορίες εκ των προτέρων, το νέο ρομπότ μαθαίνει μόνο του πώς να γράφει κάτι που δεν έχει ξαναδεί ποτέ πριν.  Έτσι, αν δει κάπου γραμμένη τη φράση «γεια σας» στα ελληνικά ή σε άλλη γλώσσα, το ρομπότ μπορεί να τη γράψει και αυτό. Όπως είπε ο Κοτάνι, «είναι δύσκολο για τους ανθρώπους να διακρίνουν αν η φράση έχει γραφτεί από το ρομπότ ή από ανθρώπινο χέρι». Το ίδιο ισχύει και με τα σκίτσα. Οι δημιουργοί του ρομπότ θα το παρουσιάσουν εντός του Μαΐου στη Διεθνή Συνδιάσκεψη Ρομποτικής και Αυτοματισμού.  Η ακρίβεια του στην αναπαραγωγή χαρακτήρων από διάφορες γλώσσες φθάνει το 93%  (μεγαλύτερη από ένα εξάχρονο παιδί όπως έδειξαν τα συγκριτικά τεστ) και επιδέχεται περαιτέρω βελτίωσης. Οι ερευνητές οραματίζονται ότι στο μέλλον τέτοια ρομπότ θα επικοινωνούν καλύτερα με τους ανθρώπους στη δουλειά, αφήνοντας «χειρόγραφες» αυτοκόλλητες σημειώσεις, σκιτσάροντας διαγράμματα κ.α. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/178424/rompot-polyglosso-grafei-geia-sas-sta-ellinika-kai-se-alles-ennea-glosses
tech,www.cnn.gr,Βρετανία: Πώς ένα ρομπότ θα σώσει τους καλλιεργητές σμέουρων ,"09:49 Τρίτη, 28 Μαίου 2019","Newsroom, CNN Greece","Ένα  ρομπότ   που άρχισε να δοκιμάζεται στη Βρετανία, είναι το πρώτο στον κόσμο που μαζεύει σμέουρα (φραμπουάζ). Εντάσσεται σε μια προσπάθεια των  καλλιεργητών της χώρας να μειώσουν το εργατικό κόστος  και τις ελλείψεις σε εποχικό εργατικό δυναμικό (Βουλγάρους, Ρουμάνους, Πολωνούς, Ουκρανούς κ.α.), που αναμένονται λόγω του επικείμενου  Brexit . 25.000 σμέουρα τη μέρα, ξεπερνώντας κατά πολύ το ρυθμό των ανθρώπων που δεν καταφέρνουν να κόψουν περισσότερα από 15.000 σε μια οκτάωρη βάρδια Με ύψος ανθρώπου (1,8 μέτρα), το κινούμενο με ρόδες μηχάνημα διαθέτει ένα ρομποτικό βραχίονα, ο οποίος καθοδηγείται από τρισδιάστατες κάμερες και ειδικούς αισθητήρες, καθώς και από το σχετικό πρόγραμμα τεχνητής νοημοσύνης. Χρειάζεται περίπου ένα λεπτό για να κόψει ένα φρούτο, το οποίο πετάει σε ένα δίσκο, όπου γίνεται η διαλογή των σμέουρων ανάλογα με το πόσο ώριμα είναι, ώστε να τοποθετηθούν σε ξεχωριστές συσκευασίες και να φύγουν για τα σούπερ-μάρκετ. Το ρομπότ, που κόστισε γύρω στις  700.000 λίρες , έχει αναπτυχθεί σε συνεργασία με την εταιρεία Hall Hunter, την μεγαλύτερη βρετανική εταιρεία παραγωγής μούρων, η οποία εφοδιάζει μεγάλες αλυσίδες καταστημάτων (Tesco, Marks & Spencer, Waitrose). Προς το παρόν, σύμφωνα με τη «Γκάρντιαν», δοκιμάζεται σε ένα θερμοκήπιο της εταιρείας κοντά στο Τσίτσεστερ στο Δυτικό Σάσεξ.  Μετά τις δοκιμές, η βελτιωμένη έκδοση του ρομπότ αναμένεται να αρχίσει να παράγεται μαζικά το 2020, έχοντας  τέσσερις ρομποτικούς βραχίονες αντί για μόνο ένα, οι οποίοι θα μαζεύουν σμέουρα ταυτόχρονα και πιο γρήγορα (το πολύ σε δέκα δευτερόλεπτα ο καθένας βραχίονας αντί για ένα λεπτό σήμερα) . Ο δημιουργός του ρομποτιστής δρ Μάρτιν Στέλεν του Πλίμουθ σκοπίμως, όπως είπε, διάλεξε να ξεκινήσει με ένα από τα πιο δύσκολα μαλακά φρούτα όπως το σμέουρο, ώστε να συνεχίσει με άλλα πιο εύκολα στη συλλογή μούρα, φρούτα και λαχανικά. Ήδη δοκιμές που έχουν γίνει στην Κίνα, έχουν δείξει ότι το ρομπότ μπορεί επίσης να μαζέψει ντομάτες και κουνουπίδια. Επειδή τα ρομπότ δεν κουράζονται, είναι σε θέση να δουλεύουν για 20 ώρες τη μέρα, οπότε είναι εύκολα αντιληπτό ότι εμφανίζουν παραγωγικότητα σαφώς μεγαλύτερη από ένα άνθρωπο. Ήδη διάφοροι γεωργοί στη Βρετανία έχουν δείξει ενδιαφέρον για το ρομπότ. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/178426/vretania-pos-ena-rompot-tha-sosei-toys-kalliergites-smeoyron
tech,www.cnn.gr,Το πρώτο ρομπότ στον κόσμο που μπορεί να μαζεύει… σμέουρα με διπλάσια ταχύτητα από τους ανθρώπους,"23:53 Τρίτη, 28 Μαίου 2019","Newsroom, CNN Greece","Ένα  ρομπότ  που άρχισε να δοκιμάζεται στη  Βρετανία , είναι το πρώτο στον κόσμο που μαζεύει… σμέουρα (φραμπουάζ). Εντάσσεται σε μια προσπάθεια των καλλιεργητών της χώρας να μειώσουν το εργατικό κόστος και τις ελλείψεις σε εποχικό εργατικό δυναμικό (Βουλγάρους, Ρουμάνους, Πολωνούς, Ουκρανούς κ.α.), που αναμένονται λόγω του επικείμενου  Brexit . Το ρομπότ, το οποίο δημιουργήθηκε από την εταιρεία-τεχνοβλαστό Fieldwork Robotics του Πανεπιστημίου του Πλίμουθ, θα μπορεί να μαζεύει τουλάχιστον 25.000 σμέουρα τη μέρα, ξεπερνώντας κατά πολύ το ρυθμό των ανθρώπων που δεν καταφέρνουν να κόψουν περισσότερα από 15.000 σε μια οκτάωρη βάρδια. Με ύψος ανθρώπου (1,8 μέτρα), το κινούμενο με ρόδες μηχάνημα διαθέτει ένα ρομποτικό βραχίονα, ο οποίος καθοδηγείται από τρισδιάστατες κάμερες και ειδικούς αισθητήρες, καθώς και από το σχετικό πρόγραμμα τεχνητής νοημοσύνης. Χρειάζεται περίπου ένα λεπτό για να κόψει ένα φρούτο, το οποίο πετάει σε ένα δίσκο, όπου γίνεται η διαλογή των σμέουρων ανάλογα με το πόσο ώριμα είναι, ώστε να τοποθετηθούν σε ξεχωριστές συσκευασίες και να φύγουν για τα σούπερ-μάρκετ. Το ρομπότ, που  κόστισε γύρω στις 700.000 λίρες , έχει αναπτυχθεί σε συνεργασία με την εταιρεία Hall Hunter, τη μεγαλύτερη βρετανική εταιρεία παραγωγής μούρων, η οποία εφοδιάζει μεγάλες αλυσίδες καταστημάτων (Tesco, Marks & Spencer, Waitrose). Προς το παρόν, σύμφωνα με τη «Γκάρντιαν», δοκιμάζεται σε ένα θερμοκήπιο της εταιρείας κοντά στο Τσίτσεστερ στο Δυτικό Σάσεξ. Μετά τις δοκιμές, η βελτιωμένη έκδοση του ρομπότ αναμένεται να αρχίσει να παράγεται μαζικά το 2020, έχοντας τέσσερις ρομποτικούς βραχίονες αντί για μόνο ένα, οι οποίοι θα μαζεύουν σμέουρα ταυτόχρονα και πιο γρήγορα (το πολύ σε δέκα δευτερόλεπτα ο καθένας βραχίονας αντί για ένα λεπτό σήμερα). Ο δημιουργός του ρομποτιστής δρ Μάρτιν Στέλεν του Πλίμουθ σκοπίμως, όπως είπε, διάλεξε να ξεκινήσει με ένα από τα πιο δύσκολα μαλακά φρούτα όπως το σμέουρο, ώστε να συνεχίσει με άλλα πιο εύκολα στη συλλογή μούρα, φρούτα και λαχανικά. Ήδη δοκιμές που έχουν γίνει στην Κίνα, έχουν δείξει ότι το ρομπότ μπορεί επίσης να μαζέψει ντομάτες και κουνουπίδια. Επειδή τα ρομπότ δεν κουράζονται,  είναι σε θέση να δουλεύουν για 20 ώρες τη μέρα , οπότε είναι εύκολα αντιληπτό ότι εμφανίζουν παραγωγικότητα σαφώς μεγαλύτερη από ένα άνθρωπο. Ήδη διάφοροι γεωργοί στη Βρετανία έχουν δείξει ενδιαφέρον για το ρομπότ.    Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/178543/to-proto-rompot-ston-kosmo-poy-mporei-na-mazeyei-smeoyra-me-diplasia-taxytita-apo-toys-anthropoys
tech,www.cnn.gr,Στις οnline αγορές στρέφονται οι Έλληνες καταναλωτές,"12:08 Τετάρτη, 29 Μαίου 2019",,"Το  Διαδίκτυο   προτιμούν όλο και περισσότερο για τις αγορές τους οι Έλληνες  καταναλωτές   με τους πιο νεαρούς χρήστες του Internet να  αγοράζουν αρκετά συχνά από τα αγαπημένα τους  ηλεκτρονικά καταστήματα . Σύμφωνα με τα τελευταία στοιχεία της έρευνας  Focus on tech life  της Focus Bari, η οποία αφορά το α’ τρίμηνο του 2019, 3 στους 5 (59%) Έλληνες χρήστες του Διαδικτύου πραγματοποίησαν  τουλάχιστον μία online αγορά κατά τη διάρκεια του τελευταίου εξαμήνου . Μάλιστα, το ποσοστό αυτό  ανεβαίνει στο 77% στις ηλικίες 25-34 ετών , οι οποίες δείχνουν πολύ πιο εξοικειωμένες με το συγκεκριμένο τρόπο αγορών. Από την άλλη πλευρά, όμως, το 60% των χρηστών ηλικίας άνω των 55 ετών δεν έχουν online αγορές, στοιχείο που δείχνει ότι υπάρχει ένα  αξιοσημείωτο χάσμα   γενεών  όσον αφορά στην αξιοποίηση του Διαδικτύου. Αυτό το χάσμα παρατηρείται και στη χρήση του Διαδικτύου, καθώς  το 45% των Ελλήνων ηλικίας άνω των 65 ετών δηλώνει ότι δεν ασχολείται με το Internet , όταν σε συνολικό επίπεδο το ποσοστό χρήσης μεταξύ 13-74 ετών ανέρχεται σε 88% με τον μέσο χρόνο σύνδεσης να φθάνει στις 3,5 ώρες (210 λεπτά). Τα  μέσα κοινωνικής   δικτύωσης  είναι η πλέον αγαπημένη ασχολία. Το 58% δηλώνει ότι δραστηριοποιείται καθημερινά στα social media, ποσοστό που ανεβαίνει στο 85% στις ηλικίες 18-34 ετών και στο 60% στην κατηγορία 35-54 ετών. Το 51% αφιερώνει έως 1 ώρα την ημέρα στα μέσα κοινωνικής δικτύωσης, ενώ το 27% ασχολείται για περισσότερο από 1 ώρα! Με δεδομένο ότι το 82% δηλώνει ότι έχει  smartphone , είναι μάλλον αναμενόμενο το 78% να δηλώνει ότι  συνδέεται στο Διαδίκτυο μέσω του κινητού τηλεφώνου  του. Μάλιστα, τα ποσοστά χρήσης mobile Internet πλησιάζουν το 100% στις ηλικίες 18-34 ετών. Αξιοσημείωτο είναι πως το 32%, ήτοι ένας στους τρεις χρήστες, συνδέεται στο Διαδίκτυο μέσω του smartphone του για πάνω από μία ώρα την ημέρα. Σε επίπεδο νοικοκυριών, το 83% δηλώνει ότι έχει πρόσβαση στο Διαδίκτυο με  το smartphone να αποτελεί την πρώτη επιλογή  ως μέσο σύνδεσης (81%) και τον φορητό υπολογιστή να ακολουθεί με 57%. Επίσης, το 41% των νοικοκυριών δηλώνει ότι χρησιμοποιεί κάποια υπηρεσία συνδρομητικής τηλεόρασης. Όσον αφορά στα παιδιά,  το 76% στις   ηλικίες 5-12 ετών χρησιμοποιεί το Διαδίκτυο με το ποσοστό να φθάνει στο 88%  στην κατηγορία 10-12 ετών. Σημειωτέον πως πάνω από ένα στα τρία παιδιά (36%) ηλικίας 10-12 ετών έχει κινητό τηλέφωνο. Διαβάστε επίσης Οι συμβουλές των ειδικών για το digital marketing εν μέσω «καραντίνας» Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/178576/stis-online-agores-strefontai-oi-ellines-katanalotes
tech,www.cnn.gr,Προβλήματα σύνδεσης στο Facebook ,"21:48 Τετάρτη, 29 Μαίου 2019","Newsroom, CNN Greece","Προβλήματα σύνδεσης παρουσίασε για λίγα λεπτά το Facebook σε όποιον προσπαθούσε να συνδεθεί μέσω του υπολογιστή. Αντίστοιχα, το κοινωνικό δίκτο φαίνεται να  λειτουργούσε στα κινητά τηλεφώνα, όπως και το Messenger. Προβλήματα σύνδεσης φαίνεται να είχαν χρήστες και σε άλλες χώρες εκτός Ελλάδας, όπως ανέφεραν μέσω Twitter. Αυτό είναι το μήνυμα που εμφάνιζε: Για την ώρα,  δεν υπάρχει κάποια ανακοίνωση από την εταιρεία. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/178662/provlimata-syndesis-sto-facebook
tech,www.cnn.gr,Το Motorola One Vision θέλει να θέσει νέα δεδομένα στην μεσαία κατηγορία,"18:18 Παρασκευή, 31 Μαίου 2019",,"Την επιθετική στρατηγική που έχει αρχίσει να ακολουθεί τους τελευταίους μήνες συνεχίζει η  Motorola , με ένα από τα πιο γνωστά brands παγκοσμίως στο χώρο των κινητών τηλεφώνων, να επιδιώκει να παρουσιάσει  διψήφιο ποσοστό αύξησης  στην ευρωπαϊκή αγορά και να  ενισχύσει όσο το δυνατόν περισσότερο τα μερίδια αγοράς της. Το νέο και αρκετά καλό «χαρτί» της Motorola, η οποία θα πρέπει να σημειωθεί ότι  αποτελεί τμήμα της Lenovo, δεν είναι άλλο από το Motorola One Vision,  ένα smartphone το οποίο απευθύνεται στη μεσαία κατηγορία και προσφέρει έναν εξαιρετικό συνδυασμό τεχνικών χαρακτηριστικών και ιδιαίτερα προσιτής τιμής. « Θέλουμε να πιέσουμε τον ανταγωνισμό » σημείωσε ο Αντώνης Μπαρούνας, αντιπρόεδρος και γενικός διευθυντής του τομέα κινητών συσκευών της Lenovo για την Ευρώπη, κατά την παρουσίαση του Motorola One Vision σε Ευρωπαίους δημοσιογράφους πριν από λίγες ημέρες στο Λονδίνο. « Είναι μία συσκευή με προσιτή τιμή που μπορεί να χρησιμοποιηθεί και από επιχειρήσεις δεδομένης της έμφασης που δίνουμε στον τομέα της ασφάλειας » επεσήμανε ο κ. Μπαρούνας, τονίζοντας ότι ο στόχος για τη φετινή χρονιά είναι το διψήφιο ποσοστό ανάπτυξης των πωλήσεων και η αύξηση του μερίδιου αγοράς της Motorola στην ευρωπαϊκή αγορά. Προκειμένου να πετύχει τον στόχο αυτό,  η Motorola δίνει περισσότερη έμφαση στη μεσαία αγορά.  Η αρχή έγινε με τη σειρά Moto G7, ενώ ακολουθεί εκείνη του Motorola One με το Motorola One Vision να είναι το δεύτερο μοντέλο που ανακοινώνεται. Στην ελληνική αγορά αναμένεται να είναι διαθέσιμο στα μέσα Ιουνίου με την τιμή να είναι στα 299 ευρώ. Τιμή που θεωρείται εξαιρετικά ανταγωνιστική και εκτιμάται πως μπορεί να δημιουργήσει νέα δεδομένα και στην ελληνική αγορά. Ο λόγος είναι ότι τα τεχνικά χαρακτηριστικά του Motorola One Vision κινούνται σε υψηλά επίπεδα και επιπλέον η συσκευή, με βάση και τις πρώτες εντυπώσεις, είναι αρκετά όμορφη και γρήγορη. Η οθόνη είναι στις 6,3 ίντσες και προσφέρει «κινηματογραφική» εμπειρία λόγω της αναλογίας 21:9 που διαθέτει, ενώ ο σχεδιασμός της συσκευής είναι τέτοιος που ο κάτοχος της μπορεί να χρησιμοποιεί μόνο το ένα χέρι.  Το Motorola One Vision είναι αρκετά γρήγορο χάρη στον οκταπύρηνο επεξεργαστή Exynos 9609 που προέρχεται από τη Samsung,  ενώ διαθέτει και 4 GB μνήμη. Ο αποθηκευτικός χώρος είναι στα 128 GB, επεκτάσιμος μέσω κάρτας microSD, ενώ η μπαταρία έχει χωρητικότητα 3500 mAh και είναι αρκετή για μία ημέρα. Σημειωτέον πως υπάρχει και το χαρακτηριστικό TurboPower που επιτρέπει την ταχεία φόρτιση της μπαταρίας. Το μεγάλο ατού, βέβαια, του  Motorola One Vision είναι η κάμερα του.  Στην πίσω πλευρά βρίσκεται ένα διπλό σύστημα καμερών που προσφέρει ανάλυση 48 megapixel και τη λειτουργία Night Vision, η οποία δίνει τη δυνατότητα για εξαιρετικές λήψεις ακόμη και κατά τη διάρκεια της νύχτας.  Στην εμπρόθια πλευρά, η κάμερα καταλαμβάνει μία μικρή οπή στην πάνω αριστερή πλευρά και έχει ανάλυση 25 megapixel για κορυφαίες selfies.  Η μικρή οπή έχει ως αποτέλεσμα να είναι διαθέσιμο μεγαλύτερο μέρος της οθόνης, ενώ θα πρέπει να σημειωθεί ακόμη ότι το Motorola One Vision έχει ενσωματωμένες μία σειρά από εφαρμογές τεχνητής νοημοσύνης που χρησιμοποιούνται για να καθοδηγούν τον χρήστη προκειμένου να κάνει τις σωστές ρυθμίσεις για τις  καλύτερες δυνατές φωτογραφίες και λήψης video. Η συσκευή διαθέτει επιπλέον ότι περιμένει κανείς από ένα smartphone αυτής της κατηγορίας (π.χ. υποστήριξη NFC, δακτυλικό αποτύπωμα)  συν ότι διαθέτει και δέκτη ραδιόφωνο, κάτι που δεν συνηθίζεται πλέον στα smartphones. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/178900/to-motorola-one-vision-thelei-na-thesei-nea-dedomena-stin-mesaia-katigoria
tech,www.cnn.gr,ΗΠΑ: Ξεκινά έρευνα κατά της Google για παραβίαση της νομοθεσίας περί μονοπωλίου,"17:02 Σάββατο, 01 Ιουνίου 2019","Newsroom, CNN Greece","Το αμερικανικό υπουργείο Δικαιοσύνης ετοιμάζεται να ξεκινήσει  έρευνα κατά της  Google   για  παραβίαση της νομοθεσίας περί μονοπωλίου  και για τις αθέμιτες πρακτικές εξάπλωσης των δραστηριοτήτων του τεχνολογικού γίγαντα, που ήδη έχει πληρώσει σχετικά πρόστιμα στην ΕΕ για τις πρακτικές του. Ειδικοί από τα τμήματα Μονοπωλίου και Ομοσπονδιακού Εμπορίου του αμερικανικού υπουργείου, είχαν συσκέψεις την προηγούμενη εβδομάδα, προκειμένου να συμπληρώσουν τον φάκελο που θα επιτρέψει στο υπουργείο Δικαιοσύνης να διατάξει την έρευνα, αναφέρουν πηγές προσκείμενες στην υπόθεση. Η δυνητική άσκηση έρευνας στην Google αποτελεί την τελευταία  επίθεση εκ μέρους του Αμερικανού προέδρου  Ντόναλντ Τραμπ  κατά του τεχνολογικού γίγαντα,  τον οποίο κατηγορεί πως μαζί με άλλα μέσα κοινωνικής δικτύωσης επιχειρούν να φιμώσουν τις συντηρητικές απόψεις από τις ηλεκτρονικές πλατφόρμες τους. Μία από τις πηγές ανέφερε πως η έρευνα, για την οποία πρώτη έκανε υπαινιγμό η Wall Street Journal, θα εστιαστεί στις κατηγορίες ότι η Google στη μηχανή αναζήτησής της δίνει προτεραιότητα στις δικές της επιχειρήσεις (YouTube, Google Maps κλπ). Εκπρόσωπος του υπουργείου Δικαιοσύνης δεν θέλησε να επιβεβαιώσει, ή να διαψεύσει την πληροφορία, ενώ και η Google δεν θέλησε να κάνει οποιοδήποτε σχόλιο. Την είδηση για πιθανή έρευνα κατά των πρακτικών της Google υποδέχθηκαν με ικανοποίηση πολλές εταιρείες τεχνολογίας, που θεωρούν ότι  πλήττονται από τις επεκτατικές τακτικές της.  Ο συνιδρυτής του TripAdvisor Στίβεν Κάουφερ τόνισε πως η εταιρεία του «παραμένει ανήσυχη για τις πρακτικές της Google στις ΗΠΑ, την ΕΕ και σε όλον τον κόσμο. Για το καλό των καταναλωτών και του ανταγωνισμού στο Ιντερνέτ, χαιρετίζουμε κάθε νέο ενδιαφέρουν που δείχνουν οι Αμερικανικές ρυθμιστικές υπηρεσίες για την αντι-ανταγωνιστική συμπεριφορά που επιδεικνύει η Google». Στις 20 Μαρτίου και η ΕΕ επέβαλε πρόστιμο, για τρίτη φορά μέσα σε δύο χρόνια, στη Google για αθέμιτες μονοπωλιακές πρακτικές εντός της Ένωσης. Διαβάστε επίσης Παντρεύτηκε τον πατέρα της που δεν είχε γνωρίσει ποτέ Καταρρέουν τα σχέδια του Μπάνον για μία ακροδεξιά ακαδημία στην Ιταλία  Γιατί αυτά τα 15 λεπτά θεωρήθηκαν τα καλύτερα της γερμανικής τηλεόρασης ",https://www.cnn.gr/tech/story/178983/hpa-xekina-ereyna-kata-tis-google-gia-paraviasi-tis-nomothesias-peri-monopolioy
tech,www.cnn.gr,Η Mastercard έφτιαξε τη δική της ηχητική ταυτότητα,"16:49 Κυριακή, 02 Ιουνίου 2019",,"Με στόχο να διαφοροποιηθεί από τον ανταγωνισμό αλλά και να συνδέσει όσο το δυνατόν περισσότερο το δικό της εμπορικό σήμα με τον χώρο των ηλεκτρονικών συναλλαγών, η  Mastercard  προχώρησε στη δημιουργία μίας ηχητικής ταυτότητας,  η οποία και παρουσιάστηκε πριν από μερικές ημέρες στην Αθήνα. Σύμφωνα με όσα ανέφερε στη συνάντηση που είχε με εκπροσώπους των ελληνικών μέσων ενημέρωσησε, ο Raja Rajamannar, Chief Marketing & Communications Officer της Mastercard, η δημιουργίας της συγκεκριμένης μελωδίας σηματοδοτεί μία  νέα εποχή για την εταιρεία  και θα αποτελέσει το θεμέλιο της ηχητικής αρχιτεκτονικής της, ενώ θα επεκταθεί σε όλες τις μορφές επικοινωνίας της. Αξίζει να σημειωθεί ότι πρόκειται για  ιδιαίτερα μεγάλη επένδυση  από την πλευρά της Mastercard και είναι χαρακτηριστικό ότι έχουν αρχίσει και δημιουργούνται εκδόσεις για κάθε αγορά ξεχωριστά. Για παράδειγμα, την ενορχήστρωση στην Ελλάδα έκανε ο παγκοσμίως διακεκριμένος Έλληνας συνθέτης,  Δημήτρης Παπαδημητρίου,  ο οποίος χρησιμοποίησε παραδοσιακά ελληνικά μουσικά όργανα όπως η ποιμενική φλογέρα, το μαντολίνο, το νταούλι και σαντούρι που συνδυάστηκαν αρμονικά με πιάνο και ακορντεόν. Σύμφωνα με τον κ. Ramajaran, η Mastercard διέκρινε την τάση των σύγχρονων καταναλωτών για αλλαγή από την εικόνα στον ήχο. Σύμφωνα με έρευνες, αναμένεται ότι μέχρι το 2020,  ο αριθμός των συνδεδεμένων συσκευών θα ξεπεράσει τα 200 δισεκατομμύρια,  δίνοντας έτσι μια πρωτοφανή ώθηση στη χρήση συσκευών που θα λειτουργούν με φωνητικές εντολές, καθώς στο Internet of Things. Η νέα ηχητική ταυτότητα θα χρησιμοποιείται σε όλα τα σημεία επαφής της Mastercard με τους καταναλωτές. Από τα διαφημιστικά μηνύματα μέχρι τον ήχο που θα συνοδεύει την πραγματοποίηση μίας συναλλαγής σε ένα τερματικό αποδοχής (POS). Ο κ. Ramajaran επεσήμανε ότι η διαδικασία προκειμένου να φθάσει η ηχητική ταυτότητα να βρίσκεται παντού όπου «εμπλέκεται» η Mastercard θα είναι αρκετά χρονοβόρα, ενώ απαιτούνται συνεργασίες με μία πληθώρα εταιρειών που συμμετέχουν στο οικοσύστημα της Mastercard. Διαβάστε επίσης ΗΠΑ: Ξεκινά έρευνα κατά της Google για παραβίαση της νομοθεσίας περί μονοπωλίου Το Motorola One Vision θέλει να θέσει νέα δεδομένα στην μεσαία κατηγορία Προβλήματα σύνδεσης στο Facebook ",https://www.cnn.gr/tech/story/179103/h-mastercard-eftiaxe-ti-diki-tis-ixitiki-taytotita
tech,www.cnn.gr, Ai-Da: Το ρομπότ-ζωγράφος κάνει την πρώτη του έκθεση,"13:53 Δευτέρα, 03 Ιουνίου 2019","Newsroom, CNN Greece","Από τη στιγμή που τα  ρομπότ   με τεχνητή νοημοσύνη σκιτσάρουν και ζωγραφίζουν, ήταν θέμα χρόνου να κάνουν και εκθέσεις των έργων τους. Την πρώτη τέτοια έκθεση λοιπόν στον κόσμο θα κάνει η ρομποτική ζωγράφος Ai-Da στην γκαλερί «Barn» στο Κολλέγιο του Αγίου Ιωάννη του Πανεπιστημίου της Οξφόρδης από τις 12 Ιουνίου έως τις 6 Ιουλίου. Το ανθρωποειδές ρομπότ (με εξωτερική εμφάνιση… μοντέλου) μπορεί να περπατήσει, να μιλήσει και να κρατήσει μολύβι ή πινέλο. Τα έργα της δεν έχουν να ζηλέψουν πολλά πράγματα από εκείνα σύγχρονων ζωγράφων της αφηρημένης τέχνης. Το όνομα Ai-Da παραπέμπει στο όνομα του ανθρώπου που την εμπνεύσθηκε, καθώς και στην πρωτοπόρο Βρετανίδα μαθηματικό Άντα Λάβλεϊς (1815-1852), κόρη του Λόρδου Βύρωνα, η οποία θεωρείται ότι είχε γράψει το πρώτο πρόγραμμα για υπολογιστή. Η Ai-Da είναι πολύ παραγωγική στη δουλειά της, καθώς είναι σε θέση να ολοκληρώσει ένα έργο της μέσα σε δύο ώρες. Συγκριτικά, ο Λεονάρντο Ντα Βίντσι χρειάστηκε περίπου 15 χρόνια για τη «Μόνα Λίζα» ( την οποία και πάλι θεωρούσε ανολοκλήρωτη) , ενώ ο γλύπτης Ογκίστ Ροντέν δούλευε σχεδόν τέσσερις δεκαετίες τις «Πύλες της Κόλασης». Η Ai-Da μπορεί να σκιτσάρει ένα πορτρέτο εξ όψεως, να συνθέσει έναν πίνακα αφηρημένης τέχνης, ενώ δεν διστάζει να δοκιμάσει το χέρι της και στη γλυπτική. Το βασικό γνώρισμα της είναι πως είναι σε θέση να διδάξει μόνη της καινούρια πράγματα στον εαυτό της και έτσι να δημιουργεί ολοένα πιο πολύπλοκα έργα. Ξεκινώντας από κάτι απλό, όπως τη φωτογραφία ενός δέντρου ή μιας μέλισσας, το ρομπότ είναι ικανό να ζωγραφίσει κάτι αφηρημένο, που κάλλιστα θα είχε θέση σε μια γκαλερί σύγχρονης τέχνης. Next week AI-DA „1st ultra-realistic humanoid AI robot artist“ will open *her* exhibition. Can  #ArtificialIntelligence  BE CREATIVE AT ALL? Let's have a closer look in this  #thread  #https://youtu.be/fMddlxWI6EM  pic.twitter.com/9xOTx6scQj 31 Μαΐου 2019 «Δεν μπορούμε να προβλέψουμε τι θα φτιάξει, τι πρόκειται να παράγει, ποιο είναι το όριο της δημιουργίας της. Βρισκόμαστε στην αρχή μιας νέας εποχής ανθρωποειδών ρομπότ και θα είναι συναρπαστικό να δούμε ποια θα είναι η επίπτωση στην τέχνη», δήλωσε ο γκαλερίστας Αϊντάν Μέλερ, επιμελητής της έκθεσης με τον εύγλωττο τίτλο «Αβέβαια Μέλλοντα», σύμφωνα με τη βρετανική «Telegraph». Όπως είπε, στόχος του δεν είναι τα ρομπότ να αντικαταστήσουν τους καλλιτέχνες μια μέρα, αντίθετα πιστεύει ότι η άνοδος της τεχνητής νοημοσύνης στο χώρο της τέχνης θυμίζει την εμφάνιση της φωτογραφίας. «Στη δεκαετία του 1850», επεσήμανε, «όλοι νόμιζαν ότι η φωτογραφία θα αντικαθιστούσε την τέχνη και τους καλλιτέχνες, αλλά στην πραγματικότητα λειτούργησε συμπληρωματικά προς την τέχνη, έγινε ένα νέο είδος τέχνης που έφερε και πολλές νέες θέσεις εργασίας». To what degree is technology shaped in our own image, reflecting back to us our own impulses and needs? And more precisely – in our unequal work, in whose image is it formed? My first exhibition will tackle exactly this  #aidarobot   #unsecuredfutures   pic.twitter.com/2vIn07dm61 20 Μαΐου 2019 Ο Μέλερ εξέφρασε την ελπίδα ότι το ενδιαφέρον που έχει ήδη γεννήσει το ρομπότ, θα ενθαρρύνει τον ευρύτερο δημόσιο διάλογο σχετικά με την τεχνητή νοημοσύνη και τις πιθανές αρνητικές επιπτώσεις και τους κινδύνους που ενέχει. Ο ίδιος είχε πάρει την πρωτοβουλία να παραγγείλει την Ai-Da πριν δύο χρόνια στη βρετανική εταιρεία ρομποτικής Engineered Arts, ενώ οι μηχανικοί του Πανεπιστημίου του Λιντς δημιούργησαν το εξελιγμένο ρομποτικό χέρι της.  Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/179248/ai-da-to-rompot-zografos-kanei-tin-proti-toy-ekthesi
tech,www.cnn.gr,Παγκόσμια Ημέρα Ποδηλάτου: Ο αερόσακος για τους... ποδηλάτες είναι γεγονός,"22:26 Δευτέρα, 03 Ιουνίου 2019","Newsroom, CNN Greece","Ο αερόσακος για τους  ποδηλάτες   είναι γεγονός και συγκεκριμένα  κυκλοφορεί ήδη σε συνολικά 16 ευρωπαϊκές χώρες, καθώς και στην αγορά της  Ιαπωνίας . H  3η Ιουνίου  έχει οριστεί από τον  ΟΗΕ  ως  Παγκόσμια Ημέρα Ποδηλάτου , με απόφαση της γενικής συνέλευσηςτην 12η Απριλίου του 2018, καθώς  η χρήση  ποδηλάτου  προάγει το σεβασμό για το περιβάλλον  και έχει  θετικό αντίκτυπο στο κλίμα , ένας από τους βασικούς άξονες του ΟΗΕ για την αειφόρο ανάπτυξη. Μάλμε καινοτόμο   Παρόλο που η ποδηλασία είναι πολύ δημοφιλής στη  Σουηδία , μόνο  το 30% των ποδηλατών φορά κράνος . Με νόμο του 2005 έγινε υποχρεωτική η χρήση κράνους για τα παιδιά, γεγονός που όχι μόνο προκάλεσε τη δημόσια συζήτηση σχετικά με τη σημασία του κράνους, αλλά και ενέπνευσε δύο νέους επιχειρηματίες. Χάρη στη  χρηματοδότηση της ΕΕ , ακολούθησαν πολλά χρόνια έρευνας και ανάπτυξης λειτουργιών χρήστη, που είχαν ως αποτέλεσμα τη δημιουργία του Hövding. Ένας  πτυσσόμενος αερόσακος μέσα σε διακριτικό κολάρο  φουσκώνει για να προστατεύσει το κεφάλι του ποδηλάτη σε περίπτωση ατυχήματος. Το κόστος ανέρχεται στα 300 ευρώ, ωστόσο τα αποτελέσματα δείχνουν ότι το κράνος Hövding προσφέρει έως και οχτώ φορές περισσότερη προστασία απ’ ό,τι τα συμβατικά κράνη.Ο αερόσακος  ενεργοποιείται σε 0,1 δευτερόλεπτα σε περίπτωση σύγκρουσης  και απορροφά τρεις φορές περισσότερες δυνάμεις πρόσκρουσης σε σχέση με ένα κανονικό κράνος.  Σύμφωνα με την  Ευρωπαϊκή Επιτροπή ,η Hövding έχει χρηματοδοτηθεί με 1,37 εκατ. ευρώ από το ευρωπαϊκό πρόγραμμα «Ορίζοντας 2020», ενώ η εταιρεία γνωρίζει μεγάλη αύξηση των πωλήσεων (60-100%), κυρίως στη Βόρεια Ευρώπη. Το διάστημα 2011-17 πωλήθηκαν περίπου 62.000 κράνη, εκ των οποίων τα μισά το διάστημα 2016-17, ενώ έχουν καταγραφεί πάνω από 1.300 ατυχήματα στα οποία τα κράνη Hövding προστάτευσαν τους ποδηλάτες. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/179328/pagkosmia-hmera-podilatoy-o-aerosakos-gia-toys-podilates-einai-gegonos
tech,www.cnn.gr,Apple: Τέλος εποχής για το iTunes ,"22:47 Δευτέρα, 03 Ιουνίου 2019","Newsroom, CNN Greece","Το τέλος του iTunes, μετά από 18 χρόνια, ανακοίνωσε η  Apple   στο ετήσιο συνέδριο των developers. Ειδικότερα, η εταιρεία σκοπεύει να διασπάσει την εφαρμογή σε τρεις υπηρεσίες που θα παρέχουν  podcasts, τηλεοπτικά προγράμματα και μουσική. Η ενημέρωση θα τεθεί σε ισχύ με την έκδοση λογισμικού macOS 10.15, σύμφωνα με το  theverge.com. Οι τρεις καινούργιες εφαρμογές θα περιέχουν μπάρες ρυθμίσεων και καθαρά μενού που θα διευκολύνουν την πλοήγηση των χρηστών, σε αντίθεση με το iTunes, που ήταν δύσχρηστο. Η εφαρμογή βοήθησε στην  καθιέρωση της εποχής του iPod  και ήταν ένας από τους πρωταρχικούς τρόπους αποθήκευσης μουσικής, ωστόσο το iTunes έγινε ολοένα και πιο αργό, καθώς η Apple προσέθετε όλο και περισσότερες λειτουργίες στην εφαρμογή. Πλέον, το Apple Music θα εστιάζει στην μουσική, προσφέροντας στοχευμένες συστάσεις ανάλογα με τις προτιμήσεις των χρηστών. Αντίστοιχα, το Apple TV θα είναι το όχημα μέσω του οποίου ο αμερικανικός κολοσσός θα προσφέρει τις δικές του τηλεοπτικές παραγωγές. Η εταιρεία αναμένεται να δαπανήσει φέτος περίπου  2 δισεκατομμύρια δολάρια  με σκοπό τη δημιουργία πρωτότυπου περιεχομένου που ελπίζει ότι θα ανταγωνιστεί τις ήδη εδραιωμένες στο τηλεοπτικό κοινό υπηρεσίες των  Netflix, Hulu και Amazon. Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Πόσο θα κοστίζει και πότε θα έρθει στην Ελλάδα το νέο iPhone SE Τι δείχνει για τις μετακινήσεις των Ελλήνων εν μέσω κορωνοϊού το νέο online εργαλείο της Apple ",https://www.cnn.gr/tech/story/179331/apple-telos-epoxis-gia-to-itunes
tech,www.cnn.gr,Στις τηλεοράσεις το μέγεθος …μετράει,"12:58 Τρίτη, 04 Ιουνίου 2019",,"Παρά την αύξηση της δημοτικότητας των μικρών φορητών συσκευών, η  τηλεόραση   ολοένα και μεγαλώνει - ενώ δεν δείχνει κανένα σημάδι συρρίκνωσης. Σύμφωνα με έρευνα που διεξήχθη σε 6 ευρωπαϊκές χώρες από τη  Sony  στο πλαίσιο της παρουσίασης της « Evolution of the Living Room », πάνω από το ένα τρίτο των ατόμων (35%) επιθυμεί, πλέον, οθόνες τηλεοράσεων άνω των 55 ιντσών, ενώ το 16% επιθυμεί μια οθόνη 65+ ιντσών, όπως η νέα τηλεόραση XG95. Η επιθυμία για μια  εξαιρετικά μεγάλη συσκευή  τηλεόρασης, παρατηρείτε πιο δυναμικά στη Γαλλία, με πάνω από το ένα τέταρτο των πολιτών (26%) να δηλώνουν ότι θα προτιμούσαν μια τηλεόραση 65+ ιντσών. Παράλληλα, και το Βέλγιο εκτιμά την αξία μιας μεγαλύτερης οθόνης - με έναν στους πέντε να προτιμούν τις οθόνες 65+ ιντσών. Το να έχεις στην κατοχή σου μια μεγάλη τηλεόραση είναι τόσο σημαντικό, που  ένας στους δέκα ανθρώπους το βλέπει ως βασικό σύμβολο υψηλού status , περισσότερο από ότι τα smartphones και τα tablets (7%), τα ρούχα σχεδιαστών (7%) ή τα ακριβά ρολόγια (6%). Το γεγονός αυτό οδηγεί το ήμισυ (48%) των ανθρώπων να θέλουν μια μεγαλύτερη τηλεόραση από αυτή που έχουν τώρα. Από τις ευρωπαϊκές χώρες που ερωτήθηκαν,  οι Ιταλοί είναι αυτοί που χρειάζονται περισσότερο μια αναβάθμιση , με το 57% να θέλουν μια μεγαλύτερη τηλεόραση- είναι, επίσης, εκείνοι που είναι πιθανότερο να υπερεκτιμήσουν το χώρο τους - και το 18% εκείνων που αγόρασαν τηλεόραση να παραδέχονται ότι ήταν πολύ μεγάλη για το χώρο τους, όπως συμβαίνει και στο Ηνωμένο Βασίλειο. Αν και συνήθως λέγεται πως οι άντρες είναι εκείνοι που έχουν  εμμονή  με το μέγεθος... της τηλεόρασης, οι μεγάλες τηλεοράσεις είναι σημαντικές και για τις γυναίκες, καθώς το 43% των γυναικών, επιθυμεί μια μεγαλύτερη συσκευή τηλεόρασης. Παρόλα αυτά, οι άνδρες αγοράζουν σίγουρα με τη φιλοσοφία «το μεγαλύτερο είναι και καλύτερο», καθώς είναι 10% πιο πιθανό να θέλουν κάτι μεγαλύτερο από αυτό που έχουν. Καθώς η τεχνολογία παρέχει  όλο και περισσότερους τρόπους και μέσα για να παρακολουθήσετε τηλεόραση , οι θεατές εκτιμούν όλο και περισσότερο την ποιότητα που παρέχει μια μεγαλύτερη οθόνη σε σχέση με μια μικρότερη συσκευή - με ένα τεράστιο ποσοστό της τάξεως του 80%, να επιλέγει ακόμη την τηλεόραση, ως το μέσο που θα του προσφέρει την καλύτερη εμπειρία θέασης, για την άνετη εμπειρία θέασης που προσφέρει (72%), την καλύτερη η ποιότητα προβολής (60%), την εντυπωσιακή παρουσία της στο σπίτι (18%), κ.α. Διαβάστε επίσης Έρευνα: Μεγαλύτερος κίνδυνος για εμφάνιση συμπτωμάτων αυτισμού σε μωρά που κάθονται μπροστά σε οθόνη Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/179386/stis-tileoraseis-to-megethos-metraei
tech,www.cnn.gr,Η Καλαμάτα γίνεται η πρώτη 5G πόλη στη χώρα μας με την πρωτοπόρο τεχνολογία της Huawei,"15:30 Τετάρτη, 17 Ιουλίου 2019","Newsroom, CNN Greece","H WIND σε συνεργασία με τη Huawei δημιούργησαν από κοινού μια ζώνη λειτουργίας της υπέρτερης εμπειρίας 5G, για πρώτη φορά στη χώρα μας, στην πόλη της Καλαμάτας. Σε αυτή τη ζώνη λειτουργίας, αναπτύχθηκαν σημεία στα οποία κάτοικοι και επισκέπτες της Καλαμάτας έχουν τη δυνατότητα να δοκιμάσουν τις δυνατότητες του δικτύου 5G το οποίο είναι βασισμένο εξ’ ολοκλήρου σε  εξοπλισμό της Huawei . Με βάση αυτό το δίκτυο και με χρήση 5G Smartphone και CPE της Huawei, παρέχεται στο κοινό η δυνατότητα να γευτούν την υπέρτερη εμπειρία ταχυτήτων 5G. Το πιλοτικό δίκτυο που αναπτύχθηκε καλύπτει την κεντρική πλατεία της πόλης και σημεία ενδιαφέροντος όπως το Δημαρχείο, το Πνευματικό κέντρο, το Μέγαρο Χορού Καλαμάτας, αλλά και το ξενοδοχείο Filoxenia του Ομίλου Grecotel στην παραλία της πόλης, αναδεικνύοντας την Καλαμάτα στην πρώτη πόλη στην χώρα που εγκαινιάζει τη  λειτουργία του δικτύου 5G . Το πιλοτικό αυτό δίκτυο υλοποιήθηκε με χρήση εμπορικά διαθέσιμου εξοπλισμού, λογισμικού και λύσεων 5G της Huawei, πρωτοπόρου εταιρείας σε τεχνολογία και  δίκτυα επόμενης γενιάς  5G. Κατά τη διάρκεια των δοκιμών με το 5G smartphone HUAWEI Mate 20X και το Huawei 5G CPE Pro, καταγράφηκαν εντυπωσιακές ταχύτητες στη χρήση data καθώς άγγιξαν επιδόσεις αντίστοιχες σύνδεσης με οπτική ίνα (>1.2 Gbps download), ταχύτητες δηλαδή πολλαπλάσιες από αυτές των υπαρχόντων δικτύων 4G. Το HUAWEI Mate 20X, το πρώτο διαθέσιμο στο κοινό 5G smartphone της Huawei, έχει στην καρδιά του τον Kirin 980 και το Balong 5000, το πρώτο 5G chipset πολλαπλών συχνοτήτων κατασκευασμένο στα 7nm. Με  οθόνη FullView 7.2 ιντσών , το HUAWEI Mate 20X, υποστηρίζει τις λειτουργίες standalone (SA) και non-standalone (NSA) για να συνεργάζεται με όλα τα δίκτυα 5G, ανεξάρτητα από το στάδιο εξέλιξης στο οποίο βρίσκονται. Ταυτόχρονα, λειτουργεί υποδειγματικά και με τις υπόλοιπες γενιές δικτύων, από 2G ως 5G πετυχαίνοντας εναλλαγές με σχεδόν μηδενική καθυστέρηση και ελάχιστη κατανάλωση ενέργειας ενώ η μεγάλη μπαταρία 4200mAh και ο φορτιστής 40W HUAWEI SuperCharge είναι επίσης δυνατά σημεία του πρωτοποριακού smartphone. Για τις φωτογραφίες, το HUAWEI Mate 20 X (5G) με το AI, βασίζεται σε μια κάμερα Matrix που αποτελείται από τρεις φακούς Leica. Ο  ευρυγώνιος φακός  συνδυάζεται με αισθητήρα 40MP, ο υπερευρυγώνιος με 20MP και ο τηλεφακός με 8MP. Από το υπερευρυγώνιο ως το macro, η κάμερα Matrix, προσφέρει μια εξαιρετική φωτογραφική εμπειρία που με τις ταχύτητες 5G του μέλλοντος θα μπορούν οι χρήστες να μοιράζονται σε ελάχιστο χρόνο. Όπως δήλωσε o Jacky Chen, CΕΟ Huawei Ελλάδος: “ τηλεπικοινωνιακή αγορά στρατηγικός εταίρος της Ελλάδας ”. Η Huawei είναι πρωτοπόρος στην ανάπτυξη τεχνολογιών 5G. Εχει ήδη υπογράψει περισσότερα από  50 συμβόλαια και συμφωνίες με 30 χώρες  για την προώθηση της τεχνολογίας 5G και έχει εξάγει περισσότερους από 150.000 σταθμούς βάσης 5G ενώ βρίσκεται στην πρώτη θέση παγκοσμίως, ως προς την εξαγωγή τεχνολογίας 5G. Έως σήμερα, 211 εταιρείες από τη λίστα Fortune Global 500, συμπεριλαμβανομένων 48 από τις κορυφαίες 100, και συνολικά πάνω από 700 πόλεις σε όλο τον κόσμο, έχουν επιλέξει τη Huawei ως τον συνεργάτη τους για τον ψηφιακό τους μετασχηματισμό. Σχετικά με τον Όμιλο Huawei Ο Όμιλος Huawei είναι κορυφαίος παγκόσμιος προμηθευτής  Τεχνολογικών Λύσεων Πληροφορικής & Επικοινωνιών  (ICT). Με γνώμονα την υγιή λειτουργία, τη συνεχή καινοτομία και την αμφίδρομη συνεργασία, η Huawei δημιούργησε ένα ανταγωνιστικό end-to-end χαρτοφυλάκιο Τεχνολογικών Λύσεων Πληροφορικής & Επικοινωνιών (ICT) για τις τηλεπικοινωνίες, τις επιχειρήσεις και τους καταναλωτές. Στον τομέα των τηλεπικοινωνιών, η Huawei παρέχει τεχνολογικά εξελιγμένα προϊόντα και υπηρεσίες όπως ασύρματο, σταθερό και cloud core δίκτυο, λογισμικό παρόχων, υποδομή πληροφορικής καθώς και ενεργειακά συστήματα. Με στόχο την αποτελεσματική λειτουργία και την πρωτοπορία στον τομέα της καινοτομίας, η Huawei προσφέρει στις επιχειρήσεις ένα  ευρύ φάσμα προϊοντικών λύσεων  και υπηρεσιών σε τομείς όπως δίκτυα δεδομένων επιχειρήσεων, ενοποιημένες υπηρεσίες επικοινωνίας και συνεργασίας καθώς και cloud κέντρα δεδομένων. Οι 180.000 εργαζόμενοι της Huawei σε ολόκληρο τον κόσμο, δεσμεύονται να δημιουργούν τη μέγιστη δυνατή αξία για εταιρείες τηλεπικοινωνιών, επιχειρήσεις και καταναλωτές. Οι  καινοτόμες λύσεις , τα προϊόντα και οι υπηρεσίες Πληροφορικής & Επικοινωνιών της Huawei χρησιμοποιούνται σε περισσότερες από 170 χώρες, εξυπηρετώντας πάνω από το 1/3 του παγκόσμιου πληθυσμού κατακτώντας το 2018, τη  δεύτερη θέση στην αγορά κινητών τηλεφώνων . Το δίκτυο της Huawei ανά την υφήλιο, χτίστηκε μέσα σε πάνω από 30 χρόνια εξειδίκευσης με 16 κέντρα Έρευνας και Ανάπτυξης (R&D) σε ΗΠΑ, Γερμανία, Σουηδία, Ρωσία, Ινδία και Κίνα. H Huawei είναι μια ιδιωτική εταιρεία η οποία ανήκει πλήρως στους υπαλλήλους της. Στην Ελλάδα, η Huawei ηγείται των Τεχνολογικών Λύσεων Πληροφορικής & Επικοινωνιών (ICT) παρέχοντας το 1/2  σταθερής ευρυζωνικότ ητας  για τις ελληνικές οικογένειες και τα 2/3 των κινητών δικτύων κάλυψης του πληθυσμού. Οι συσκευές της Huawei - smartphones, tablets και wearables - έχουν κατασκευαστεί με στόχο την καλύτερη εμπειρία χρήσης των καταναλωτών και τη διευκόλυνση στις καθημερινές τους ανάγκες τόσο στην εργασία τους όσο και στη διασκέδαση τους. Για περισσότερες πληροφορίες μπορείτε να επισκεφτείτε την  ιστοσελίδα της Huawei  ή τα εξής links: Facebook:  https://www.facebook.com/HuaweimobileGR/ Instagram:  https://www.instagram.com/huaweimobilegr/ YouTube:  https://www.youtube.com/channel/UCtx1OWkIs_5dTg-ypjuJlkQ Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184690/h-kalamata-ginetai-i-proti-5g-poli-sti-xora-mas-me-tin-protoporo-texnologia-tis-huawei
tech,www.cnn.gr,«Sleep box»: Η εφεύρεση του Μαρκ Ζάκερμπεργκ για την κουρασμένη γυναίκα του  ,"08:39 Πέμπτη, 02 Μαίου 2019","Newsroom, CNN Greece","Ο  Μαρκ Ζάκερμπεργκ  και η σύζυγός του,  Πρισίλα Τσαν  έχουν  δύο παιδιά  και παρά τις χαρές του να είναι γονείς,  αντιμετωπίζουν και δυσκολίες , όπως η  έλλειψη ύπνου . Γι’ αυτό ο επικεφαλής του  Facebook  αποφάσισε να ... πάρει την κατάσταση στα χέρια του! «Το να είσαι μητέρα είναι δύσκολο και  από τότε που κάναμε παιδιά η Πρισίλα δεν κοιμάται αρκετά τα βράδια » αναφέρει ο Ζάκερμπεργκ σε ανάρτησή του στο Instagram. « Ξυπνάει και ελέγχει το κινητό της  για να δει εάν τα παιδιά ξυπνάνε σύντομα. Όμως, επειδή μετά ξέρει τι ώρα είναι  δεν μπορεί να κοιμηθεί παραπάνω  γιατί αγχώνεται» αναφέρει ο Ζάκερμπεργκ. Έτσι, για να τη βοηθήσει «εκμεταλλεύτηκε» τις γνώσεις του περί μηχανικής και  δημιούργησε μία συσκευή που ονομάζει « κουτί ύπνου ».          Being a mom is hard, and since we've had kids Priscilla has had a hard time sleeping through the night. She'll wake up and check the time on her phone to see if the kids might wake up soon, but then knowing the time stresses her out and she can't fall back asleep. So I worked on building her what I call the ""sleep box"". It sits on her nightstand, and between the hours of 6-7am it emits a very faint light -- visible enough that if she sees it she'll know it's an okay time for one of us to get the kids, but faint enough that the light won't wake her up if she's still sleeping. And since it doesn't show the time, if she wakes up in the middle of the night, she knows to just go back to sleep without having to worry about what time it is. So far this has worked better than I expected and she can now sleep through the night. As an engineer, building a device to help my partner sleep better is one of the best ways I can think of to express my love and gratitude. A bunch of my friends have told me they'd want something like this, so I'm putting this out there in case another entrepreneur wants to run with this and build sleep boxes for more people! Η δημοσίευση κοινοποιήθηκε από το χρήστη   Mark Zuckerberg  (@zuck) στις  Το κουτί τοποθετείται στο κομοδίνο και  εκπέμπει ένα πολύ  « αχνό φως » μεταξύ 06:00 και 07:00 το πρωί, ώστε  η Πρισίλα να καταλαβαίνει εάν είναι ώρα να σηκωθεί ή όχι . Εάν το φως δεν έχει ανάψει καν,  τότε θα γνωρίζει πως μπορεί να κοιμηθεί ξανά  και δεν θα πρέπει να κοιτάζει συνεχώς την ώρα, πράγμα που της προκαλεί άγχος. «Ως μηχανικός, η δημιουργία μίας συσκευής για να βοηθήσω τη σύζυγό μου να κοιμάται καλύτερα  είναι ένας από τους καλύτερους τρόπους που μπορώ να της δείξω την αγάπη μου και την ευγνωμοσύνη μου » αναφέρει στην ανάρτησή του.  Η γιατρός Dr. Deirdre Conroy δήλωσε στο CNNi πως πρόκειται για μία « υπέροχη ιδέα καθώς συχνά οι άνθρωποι με αϋπνία κοιτάνε τα κινητά τους κατά τη διάρκεια της νύχτας». Ενώ συμπλήρωσε πως « όταν ελέγχεις την ώρα, αυτομάτως κυριεύεσαι από άγχος ». Ο Ζάκερμπεργκ σχετικά με τη νέα του δημιουργία δήλωσε πως τη δημοσιοποίησε ώστε εάν κάποιος ειδικός ενδιαφέρεται, να μπορεί να στηριχθεί στην ιδέα του και να φτιάξει κουτιά ύπνου για να βοηθηθούν περισσότεροι άνθρωποι. Mark Zuckerberg says he invented a 'sleep box' to improve his wife's slumber By Michelle Lou and Brandon Griggs, CNNi Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/174970/sleep-box-h-efeyresi-toy-mark-zakermpergk-gia-tin-koyrasmeni-gynaika-toy
tech,www.cnn.gr,MAIC mini: Το νέο μέλος της οικογένειας MAIC,"14:27 Τετάρτη, 17 Ιουλίου 2019","Newsroom, CNN Greece","Η  MAIC mini , με κομψό και σύγχρονο design, ικανότητα αναπαραγωγής ήχου υψηλής ποιότητας και τις ίδιες ακριβώς δυνατότητες με το πρώτο μέλος της πλατφόρμας, εντάσσεται στην κατηγορία επιτραπέζιας οικιακής συσκευής με οθόνη (Smart Display). Η MAIC mini λειτουργεί πανεύκολα απλά με την φωνή σου αρκεί να υπάρχει πρόσβαση σε ρεύμα και WiFi. Λόγω του μεγέθους της, ταιριάζει σε οποιοδήποτε σημείο του σπιτιού όπως στο κομοδίνο, στην κουζίνα, στο καθιστικό, στο παιδικό δωμάτιο ή στο γραφείο. Η MAIC mini διατίθεται στα καταστήματα προϊόντων τεχνολογίας και κινητής τηλεφωνίας. Οι έξυπνες ψηφιακές βοηθοί βρίσκονται ήδη μέσα σε 100 εκατομμύρια αμερικανικά σπίτια. Από το λανσάρισμα της Alexa της Amazon τo 2015 μέχρι και σήμερα, οι νέας γενιάς έξυπνες ψηφιακές βοηθοί έχουν -σύμφωνα με έρευνες- αλλάξει δραστικά και προς το καλύτερο τη ζωή και τη καθημερινότητα των Αμερικανών. Η MAIC mini (www.maic.ai) όπως και MAIC, μπορεί να  παίξει μουσική, Ελληνική ή ξένη , οποιουδήποτε καλλιτέχνη ή είδους (jazz, rock, funky, κλασική), καθώς και μουσική ανάλογα με τη διάθεση σου και μπορεί αναπαράγει τις αγαπημένες σου μουσικές λίστες. Βρίσκει  ραδιοφωνικούς σταθμούς  από όλο τον κόσμο, αναπαράγει μουσικά και άλλα βίντεο, κινούμενα σχέδια, ενημερώνει για τον  καιρό  σε όλο τον κόσμο, δείχνει τις  ειδήσεις , κρατάει  υπενθυμίσεις , αναζητά  σημεία ενδιαφέροντος , βρίσκει ένα καλό εστιατόριο σε όλο τον κόσμο. Μπορεί να σου φτιάξει τη διάθεση, να σου δώσει συμβουλές για την κουζίνα, να σου δείξει όποια  συνταγή μαγειρικής  επιθυμείς, να σου πει ένα ανέκδοτο, ένα παραμύθι, ακόμη και να σε βοηθήσει να κοιμηθείς. Επιπλέον, με τη λειτουργία  Smarthome  μπορεί να διαχειριστεί όλες τις έξυπνες συσκευές του χώρου σας όπως λάμπες σε οποιοδήποτε δωμάτιο του σπιτιού, τις έξυπνες πρίζες του σπιτιού και κατ’ επέκταση τις οικιακές συσκευές που είναι συνδεμένες σε έξυπνη πρίζα, όπως για παράδειγμα, να ανάψει την καφετιέρα, να κλείσει τα παντζούρια, να διαχειριστεί μια έξυπνη τηλεόραση, να κάνει ρυθμίσεις και να πάρει πληροφορίες από έξυπνους θερμοστάτες. Η MAIC mini παρέχει τη δυνατότητα παρακολούθησης δημοφιλών τηλεοπτικών σειρών και ταινιών στο  Netflix , ενώ υποστηρίζει και το  Spotify . Δίνει επίσης τη δυνατότητα πραγματοποίησης  βιντεοκλήσεων  φωνητικά, μέσα από ένα φιλικό περιβάλλον που μπορούν να διαχειριστούν εύκολα ακόμα και όσοι δεν είναι καθόλου εξοικειωμένοι με την τεχνολογία. Η  MAIC mini  -όπως και το πρώτο μέλος της οικογένειας- απευθύνεται σε όλες τις ηλικιακές ομάδες, από μικρά παιδιά μέχρι και μεγάλες ηλικίες, καθώς η χρήση της είναι πολύ απλή πρωτίστως για ανθρώπους που δεν γνωρίζουν καθόλου από τεχνολογία. Η εμπειρία της επικοινωνίας με τη MAIC είναι πολύ κοντά στην καθημερινή επικοινωνία με έναν κανονικό συνομιλητή, αφού μπορεί και συμμετέχει σε εμπλουτισμένο διάλογο και από απόσταση. Η MAIC «έχει συναισθήματα», χιούμορ, χαμογελάει, χαίρεται, θυμώνει, ντρέπεται, κλείνει το μάτι, σε μία προσομοίωση «ανθρώπινων αντιδράσεων». Η  MAIC mini  προστίθεται στην οικογένεια των έξυπνων ψηφιακών βοηθών που βασίζονται στην Ευρωπαϊκή Πλατφόρμα Τεχνητής Νοημοσύνης και Αναγνώρισης Φωνής της MLS, το πιο τολμηρό, αλλά και το πιο ουσιαστικό βήμα της εταιρείας στην υλοποίηση της διαχρονικής της δέσμευσης να προσπαθεί να κάνει τη ζωή των ανθρώπων πιο εύκολη ( M aking  L ife  S imple). Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/184686/maic-mini-to-neo-melos-tis-oikogeneias-maic
tech,www.cnn.gr,Το Facebook σε ρόλο προξενήτρας: Νέα υπηρεσία φροντίζει να βρει… ταίρι στους μοναχικούς χρήστες ,"12:00 Τετάρτη, 01 Μαίου 2019","Newsroom, CNN Greece","Τα πρώτα τους βήματα φαίνεται πως αναπολούν στο  facebook ,  όταν λειτουργούσαν εντός του πανεπιστημίου βαθμολογώντας τις  «καυτές» και τις «ξενέρωτες» φοιτήτριες  (και φοιτητές). Όπως ανακοινώθηκε το κοινωνικό δίκτυο φέρνει μια νέα υπηρεσία η οποία λέγεται  Secret Crush  και στόχο έχει να λειτουργήσει ως  ηλεκτρονική προξενήτρα για τους χρήστες του . διαδικτυακή σχέση Κάθε φορά που κάποιος θα επιλέγει ένα χρήστης, ο χρήστης αυτός  θα ενημερώνεται από το facebook για τον κρυφό έρωτα  αλλά μόνο εφόσον πετύχει το ταίριασμα θα ολοκληρωθεί η διαδικασία και θα αποκαλυφθούν τα ονόματα. Η υπηρεσία δεν θα είναι διαθέσιμη παγκοσμίως  παρά μόνο σε λίγες χώρες μεταξύ των οποίων η Κολομβία, ο Καναδάς, η Ταϊλάνδη, η Αργεντινή και το Μεξικό αλλά και 14 χώρες σε Ασία και Νότια Αμερική. Γίνεται ξεκάθαρο πως στη facebook στόχος είναι να «χτυπήσουν»  εφαρμογές γνωριμιών από θέση ισχύος . Φυσικά υπάρχει και προβληματισμός για το κατά πόσο κάτι θα μπορούσε να πάει στραβά αν κάποιος χρησιμοποιήσει την υπηρεσία αυτή κακοπροαίρετα.  10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: 10 Photos: Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/174914/to-facebook-se-rolo-proxenitras-nea-ypiresia-frontizei-na-vrei-tairi-stoys-monaxikoys-xristes
tech,www.cnn.gr,Οι αλλαγές που έρχονται σε Facebook και Messenger,"17:35 Τετάρτη, 01 Μαίου 2019",,"Το  F8   είναι το ετήσιο συνέδριο του  Facebook   που απευθύνεται στους προγραμματιστές που ασχολούνται με τις εφαρμογές και τις υπηρεσίες της δημοφιλούς πλατφόρμας κοινωνικής δικτύωσης. Είναι επίσης η εκδήλωση  όπου η εταιρεία συνηθίζει να ανακοινώνει τις σημαντικότερες αλλαγές  στις εφαρμογές της πλατφόρμας και στο φετινό συνέδριο έγινε πρακτικά γνωστό ότι το Facebook αλλά και το  Messenger  πρόκειται να είναι αρκετά διαφορετικά στο άμεσο μέλλον. Στην κεντρική ομιλία του, ο ιδρυτής και διευθύνων σύμβουλος του Facebook, Μαρκ Ζάκερμπεργκ προσπάθησε να δείξει ότι τα παθήματα του παρελθόντος έχουν γίνει μαθήματα. «Το μέλλον είναι η ιδιωτικότητα» τόνισε ο κ. Ζάκερμπεργκ, υποστηρίζοντας ότι το επόμενο κεφάλαιο του Facebook θα έχει σχέση με την προστασία των προσωπικών δεδομένων των χρηστών της πλατφόρμας.  Ο επικεφαλής του Facebook έκανε λόγο για έξι αρχές οι οποίες αφορούν: Ο κ. Ζάκερμπεργκ επεσήμανε ότι όλες  αυτές οι αλλαγές θα απαιτήσουν αρκετό χρόνο προκειμένου να υλοποιηθούν . Από την άλλη πλευρά, το Facebook αλλάζει από σχεδιαστικές απόψεως με τον κ. Ζάκερμπεργκ να μιλά για την 5  γενιά της εφαρμογής. Οι πρώτες αλλαγές αφορούν τον επανασχεδιασμό της εφαρμογής για  smartphones  αλλά και της έκδοσης για το  web . Το Χρονολόγιο  (News Feed) περνά σε δεύτερη μοίρα,  ενώ δίνεται μεγαλύτερη έμφαση στις Ομάδες (Groups) και στις Εκδηλώσεις (Events). Ο στόχος είναι να υπάρξει  μεγαλύτερη αλληλεπίδραση με ανθρώπους που γνωρίζει καλά ο χρήστης,  ενώ θα πρέπει να σημειωθεί ότι το Facebook υποστηρίζει πως οι Ομάδες είναι από τις πιο δημοφιλείς υπηρεσίες του Facebook. Επίσης, η εφαρμογή  γίνεται περισσότερο απλή με το λευκό χρώμα να κυριαρχεί πλέον , ενώ υπάρχει μία νέα δυνατότητα με την επωνυμία «Meet New Friends», η οποία αναλαμβάνει, όπως φανερώνει και η ονομασία του , να βοηθήσει τους χρήστες του να κάνουν νέους φίλους.  Για το σκοπό αυτό, το Facebook θα προτείνει στον κάθε χρήστη άλλους χρήστες που θα μπορεί να κάνει φίλους με βάση κοινά ενδιαφέροντα που έχουν αλλά και κάποια κοινή επαφή στον πραγματικό κόσμο. Μεγάλες αλλαγές έρχονται και στο Messenger  με την εφαρμογή για κινητά  να είναι  σημαντικά μικρότερη σε μέγεθος  και πολύ πιο γρήγορη όσον αφορά το χρόνο έναρξης της, σύμφωνα τουλάχιστον με όσα υποστηρίζει το Facebook. Το νέο Messenger αναμένεται να είναι  έτοιμο το φθινόπωρο μαζί με εκδόσεις για Mac και Windows , ενώ το νέο app για το Facebook θα αρχίσει να είναι σταδιακά διαθέσιμο στους χρήστες σε ολόκληρο τον κόσμο. Επιπλέον, το WhatsApp αποκτά μεγαλύτερη ασφάλεια, ενώ όσον αφορά στο Instagram, αποκτά νέα χαρακτηριστικά που έχουν ως αποτέλεσμα οι χρήστες να κάνουν δημοσιεύσεις που δεν είναι ανάγκη να περιλαμβάνουν φωτογραφία αλλά να είναι άλλου είδους περιεχόμενο. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/174958/oi-allages-poy-erxontai-se-facebook-kai-messenger
tech,www.cnn.gr,"Επανήλθαν Facebook, Instagram και WhatsApp ","15:41 Πέμπτη, 02 Μαίου 2019","Newsroom, CNN Greece","Προβλήματα  αντιμετώπισαν οι χρήστες των  Facebook ,  Instagram  και  WhatsApp , καθώς τα τρία δημοφιλή κοινωνικά δίκτυα «έπεσαν» για λίγη ώρα το  μεσημέρι  της  Πέμπτης . Όσοι προσπαθούσαν να συνδεθούν στους λογαριασμούς τους έβλεπαν το μήνυμα: «Συγγνώμη, κάτι πήγε στραβά.Προσπαθούμε να το διορθώσουμε όσο το δυνατόν ταχύτερα». Στην Ελλάδα, το  πρόβλημα  έγινε  αντιληπτό  από τους χρήστες που προσπάθησαν να συνδεθούν στους λογαριασμούς τους μέσω σταθερού  υπολογιστή  ή  λάπτοπ . Ωστόσο, δεν  εμφανίστηκαν αντίστοιχα προβλήματα στην πλοήγηση μέσω έξυπνων κινητών τηλεφώνων. Το πρόβλημα δεν εμφανίστηκε μόνο στην  Ελλάδα  αλλά και σε άλλες χώρες,  με αρκετούς χρήστες να παραπονιούνται μέσω Twitter. Μέχρι στιγμής, δεν έχουν γίνει γνωστοί οι λόγοι του σύντομου «μπλακ άουτ». Υπενθυμίζεται πως τα κοινωνικά δίκτυα είχαν αντιμετωπίσει προβλήματα και την14 Απριλίου 2019, προκαλώντας έντονο εκνευρισμό στους χρήστες.  Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/175066/epesan-pali-facebook-instagram-kai-whatsapp
tech,www.cnn.gr,«Μπλόκο» του Facebook σε ακροδεξιούς - Ανάμεσά τους ο Μάιλο Γιαννόπουλος,"12:34 Παρασκευή, 03 Μαίου 2019","Newsroom, CNN Greece","Το  Facebook  την Πέμπτη τους λογαριασμούς αρκετών γνωστών προσωπικοτήτων που προωθούν ακραίο ,  βίαιο ,  ρατσιστικό   ή  αντισημιτικό λόγο , ανάμεσά τους ο ελληνικής καταγωγής αιρετικός ακροδεξιός κήρυκας του διαδικτυακού μίσους,  Μάιλο Γιαννόπουλος . Ανάμεσα στους οριστικά «εξόριστους» από το κοινωνικό δίκτυο είναι και ο Λούις Φάρακαν , επικεφαλής της οργάνωσης « Έθνος του   Ισλάμ » και ο Άλεξ Τζόουνς , ιδρυτής του ιστότοπου « Infowars ». «Πάντα απαγορεύαμε τα πρόσωπα ή τις οργανώσεις που προωθούν ή επιδίδονται στη βία και το μίσος, όποια κι αν είναι η ιδεολογία τους», ανακοίνωσε η αμερικανική εταιρεία, η οποία  διέγραψε οριστικά τους λογαριασμούς  και το περιεχόμενο που συνδέεται με έξι προσωπικότητες, εκτιμώντας ότι εμπίπτουν στην κατηγορία «των  επικίνδυνων ατόμων και οργανισμών ». Το Facebook, όπως και άλλοι ιστότοποι κοινωνικής δικτύωσης, δέχονται συχνά  επικρίσεις  επειδή δεν αφαιρούν αρκετά γρήγορα σοκαριστικό ή ακραίο περιεχόμενο. Το  μακελειό σε δύο τεμένη του Κράισττσερτς  στη Νέα Ζηλανδία από έναν ακροδεξιό Αυστραλό έφερε για μία ακόμη φορά το ζήτημα στη δημοσιότητα. Ο Μπρέντον Τάραντ μετέδωσε απευθείας μέσω του Facebook live τις επιθέσεις του.  15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: 15 Photos: Η τελευταία απαγόρευση αφορά και το  Instagram   το οποίο ανήκει στο Facebook. Ο 85χρονος Λούις Φάρακαν -που βρίσκεται μεταξύ των προσωπικοτήτων που απαγορεύθηκαν στον ιστότοπο κοινωνικής δικτύωσης- είναι επικεφαλής του «Έθνους του Ισλάμ», μια οργάνωση που ιδρύθηκε το 1930. Τα μέλη της αναγνωρίζονται από το παπιγιόν που φοράνε, αλλά και τις  ακραίες θέσεις  τους, που είναι συχνά αντισημιτικές και ομοφοβικές. «Ο Χίτλερ ήταν ένας μεγάλος άνθρωπος», είχε δηλώσει ο Φάρακαν το 1984 σε συνέντευξή του. Ο Αμερικανός ράπερ  Σνουπ Ντογκ  ανήρτησε στο Instagram  δύο βίντεο υποστήριξης  στον Φάρακαν, στα οποία προσβάλει το Facebook.  7 Photos: 7 Photos: 7 Photos: 7 Photos: 7 Photos: 7 Photos: 7 Photos: Ο 45χρονος Άλεξ Τζόουνς είναι ένας  γνωστός συνωμοσιολόγος  της άκρας δεξιάς, ιδρυτής του ιστότοπου Infowars. Είναι γνωστός κυρίως για τον ισχυρισμό του ότι  το μακελειό το 2012 στο δημοτικό σχολείο Σάντι Χουκ των ΗΠΑ, στο οποίο  σκοτ ώθηκαν  26 άνθρωποι εκ των οποίων 20 παιδιά, ήταν σκηνοθετημένο . Πλέον οι χρήστες του Facebook δεν θα μπορούν να αναρτούν βίντεο του Infowars. Ο  Πολ Νίλεν , μέλος του  Ρεπουμπλικανικού κόμματος  και προσωπικότητα της αμερικανικής ακροδεξιάς, επίσης έγινε στόχος της απαγόρευσης, όπως και ο Μάιλο Γιαννόπουλος, ο Βρετανός ακροδεξιός υπέρμαχος της υπεροχής της λευκής φυλής. Στο στόχαστρο μπήκε και ο  Πολ Τζόζεφ Γουότσον , ένας νεαρός Βρετανός που προωθεί θεωρίες συνωμοσίας, τα ακραία βίντεο του οποίου έχουν εκατομμύρια views στο διαδίκτυο. Στο Twitter o Γουότσον αντέδρασε κάνοντας λόγο «για μια  ξεκάθαρη πολιτική δίωξη », τονίζοντας ότι δεν «έχει παραβιάσει κανέναν κανονισμό» του ιστότοπου. Τέλος, η Αμερικανίδα  Λόρα Λούμερ  που συνηθίζει να αναρτά βίντεο κατά των  μουσουλμάνων . Τον Νοέμβριο η Λούμερ δέθηκε σε ένα κτήριο της εταιρείας του Twitter στη Νέα Υόρκη για να διαμαρτυρηθεί για την απόφαση του ιστότοπου να μπλοκάρει τις αναρτήσεις της. Το Facebook διευκρίνισε ότι  θα αφαιρεί σελίδες, ομάδες και λογαριασμούς που δημιουργούνται για να εκπροσωπούν τα πρόσωπα αυτά  και δεν θα επιτρέπει την προώθηση εκδηλώσεων στις οποίες συμμετέχουν αυτά. Διαβάστε επίσης Κορωνοϊός - Κικίλιας: Η συγκινητική ανάρτηση στο Facebook για το προσωπικό στο νοσοκομείο της Ξάνθης Κορωνοϊός - Χαρδαλιάς: Το συγκινητικό βίντεο με τον Σαββόπουλο και το μήνυμα για τη νίκη Κορωνοϊός: Δριμεία κριτική Τσακαλώτου στην κυβέρνηση",https://www.cnn.gr/tech/story/175183/mploko-toy-facebook-se-akrodexioys-anamesa-toys-o-mailo-giannopoylos
tech,www.cnn.gr,"Καταγράφουν τα «έξυπνα» κινητά κάθε σας κίνηση; Ναι, αλλά μπορείτε να διαγράψετε το αρχείο ","10:10 Σάββατο, 11 Μαίου 2019","Newsroom, CNN Greece","Τα  « έξυπνα »  κινητά   τηλέφωνα   έχουν εργαλεία που « χαρτογραφούν » κάθε βήμα που κάνουν οι ιδιοκτήτες τους -είτε  είτε στον  φυσικό   κόσμο . Είναι ενδεικτικό ότι η  Google   έχει εργαλεία που «καταγράφουν» τις τοποθεσίες που επισκέπτονται οι χρήστες τους αλλά και τις αναζητήσεις που κάνουν στο διαδίκτυο. Προ ημερών, όμως, ο  κολοσσός   αναζητήσεων  και τεχνολογίας παρουσίασε ένα νέο εργαλείο που επιτρέπει στους χρήστες  να διαγράφουν τις πληροφορίες αυτές μετά από συγκεκριμένο χρονικό διάστημα. Η  Google  επιτρέπει εδώ και καιρό στους χρήστες να « μπλοκάρουν » τη  συλλογή δεδομένων , ωστόσο το νέο εργαλείο είναι μια προέκταση της  λειτουργίας αυτής . Όπως υπογραμμίζει, η αποθήκευση των δεδομένων αυτών παραμένει χρήσιμη. Με αυτό το εργαλείο, όμως, η εταιρεία θα μπορεί να διασφαλίσει ότι τα δεδομένα αυτά θα αξιοποιηθούν όπως πρέπει αλλά δεν θα τα κρατάει περισσότερο απ’ ότι πρέπει. «Είτε αναζητάτε τα τελευταία νέα είτε το  ευκολότερο   δρομολόγιο  για να  φτάσετε   κάπου , εμείς στοχεύουμε στο να κάνουμε τα εργαλεία μας χρήσιμα για όλους» τονίζει η  Google , και συνεχίζει: «Και όταν ανοίγετε τις ρυθμίσεις, όπως το ιστορικό τοποθεσιών, και πλοήγησης ή τη δραστηριότητα των εφαρμογών τα δεδομένα μπορούν να κάνουν τα προϊόντα της Google πιο χρήσιμα για εσάς -όπως για παράδειγμα να προτείνουμε ένα εστιατόριο που θεωρούμε ότι μπορεί να σας αρέσει ή να σας βοηθήσουμε να ξεκινήσετε από το σημείο που είχατε αφήσει κάποια προηγούμενη διαδικτυακή αναζήτησή σας. Εργαζόμαστε για να κρατήσουμε τα δεδομένα σας ασφαλή και έχουμε ακούσει τα αιτήματά σας για πιο απλό έλεγχο και διαγραφή». Με  βάση  το νέο  εργαλείο , οι χρήστες θα πρέπει να ορίζουν το χρονικό διάστημα που θέλουν να φυλάσσονται τα δεδομένα τους -είτε τρεις είτε 18 μήνες . Όλα τα παλαιότερα δεδομένα θα διαγράφονται αυτόματα. Η Google έχει επιβεβαιώσει ότι το εργαλείο αυτό θα κυκλοφορήσει μέσα στις « επόμενες   εβδομάδες ».  Τα  κοινωνικά   δίκτυα  και οι τεχνολογικοί κολοσσοί δέχονται τον τελευταίο χρόνο σφοδρές πιέσεις για να δώσουν στους χρήστες μεγαλύτερο έλεγχο των δεδομένων τους αλλά και να βελτιώσουν τους ελέγχους ιδιωτικότητας. Η υιοθέτηση του GDPR , του  Γενικού Κανονισμού  για την  Προστασία Δεδομένων , επέτρεψε στους Ευρωπαίους να ελέγχουν καλύτερα τον τρόπο με τον οποίο οι διάφορες εταιρείες αξιοποιούν τα δεδομένα τους.   Διαβάστε επίσης Κορωνοϊός - Γαλλία: Στην κρίση του κοινοβουλίου η εφαρμογή εντοπισμού επαφών Covid-19 Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/175992/katagrafoyn-ta-exypna-kinita-kathe-sas-kinisi-nai-alla-mporeite-na-diagrapsete-to-arxeio
tech,www.cnn.gr,Επιστήμονες δημιουργούν το μαγικό μανδύα του Χάρι Πότερ,"22:20 Δευτέρα, 13 Μαίου 2019","Newsroom, CNN Greece","Οι επιστήμονες του  Ινστιτούτου Φυσικομαθηματικής της  Μόσχας  παρουσίασαν μια  νέα  τεχνολογία  μέσω της οποίας μπορούν να παράγουν  διμερή υλικά από ουσίες  που δεν εντάσσονται στην κατηγορία αυτή, δείχνοντας πως μέσω της τεχνολογίας αυτής παράγεται μια  υπερ-λεπτή ταινία χρυσού πάχους ίσου με μια μονάδα νανομέτρου. Εν συνεχεία αυτές οι ταινίες μπορούν να χρησιμοποιηθούν για την κατασκευή  εύκαμπτων και διαφανών ηλεκτρονικών , χωρίς να αποκλείουν ότι μπορεί να γίνει  πραγματικότητα και ο μαγικός μανδύας του Χάρι Πότερ! «Οι Ρώσοι ερευνητές έδειξαν για παράδειγμα με τον χρυσό πως μπορούν να ληφθούν ψευδοδιμερή υλικά που δεν ανήκουν στην κατηγορία των διμερών υλικών…Οι επιστήμονες επισημαίνουν την  έξοχη ηλεκτρική αγωγιμότητα των υπερ-λεπτών ταινιών του χρυσού πάχους μόλις μια μονάδας νανομέτρου και προτείνουν να χρησιμοποιηθούν για την κατασκευή εύκαμπτων και διαφανών ηλεκτρονικών . Τα διμερή μέταλλα μας φέρνουν πιο κοντά και στην εμφάνιση μιας νέας κατηγορίας οπτικών υλικών, οι δυνατότητες των οποίων στην διαχείριση του φωτός θα βοηθήσει στο να δημιουργηθούν οι πιο απίθανες τεχνολογίες, για παράδειγμα να γίνει πραγματικότητα ο μαγικός μανδύας του Χάρι Πότερ που σε κάνει αόρατο», αναφέρει η ανακοίνωση του Ινστιτούτου Φυσικομαθηματικής της Μόσχας Η ανακάλυψη του γραφενίου, του πρώτου διμερούς υλικού, σηματοδότησε την δημιουργία νέων τομέων έρευνας στην επιστήμη, στην τεχνολογία αλλά ακόμη και στον κόσμο των νέων υλικών. Σήμερα είναι πλέον γνωστά περισσότερα από εκατό διμερή υλικά, που έχουν μοναδικές ιδιότητες, χάρη στις οποίες βρίσκουν εφαρμογή στον τομέα της βιοϊατρικής, της ηλεκτρονικής και της αεροδιαστημικής. Όλα τα γνωστά διμερή υλικά ανήκουν στην κατηγορία των στρωματωδών κρυστάλλων, χαρακτηρίζονται από αδύναμη σχέση μεταξύ των στρωμάτων και μια ισχυρή σχέση εντός του στρώματος . Η αποκόλληση ενός τέτοιους στρώματος δεν είναι δύσκολο να γίνει, αφού για παράδειγμα ο διαχωρισμός του γραφενίου από τον γραφίτη έγινε με σελοτέιπ! Οι επιστήμονες του Ινστιτούτου Φυσικο-μαθηματικής της Μόσχας ξεκίνησαν την έρευνα τους από την υπόθεση ότι τα διμερή υλικά μπορεί να ληφθούν στην επιφάνεια άλλων διμερών υλικών. Στις έρευνες τους χρησιμοποίησαν ως ένα τέτοιο υλικό  το διμερές δισουλφίδιο του μολυβδαινίου.  Είναι γνωστό ότι ο χρυσός αλληλεπιδρά πολύ άσχημα με όλα σχεδόν τα υλικά , αλλά με τις ενώσεις θείου μπορεί να δημιουργήσει σταθερές χημικές ενώσεις. Αποδείχθηκε ότι η προσθήκη ενός μόνο στρώματος δισουλφιδίου του μολυβδαινίου ήταν αρκετά για να ληφθούν εξαιρετικά λεπτές και λείες ταινίες. Οι επιστήμονες υπογραμμίζουν ότι  η μέθοδος τους είναι καθολική,  καθώς σε οποιαδήποτε επιφάνεια ανεξαρτήτων των ιδιοτήτων της μπορεί να τοποθετήσεις μονοστρωματικό δισουλφιδίο του μολυβδαινίου και να λάβεις μια υπέρ-λεπτή και υπέρ- λεία ταινία μετάλλου. Τα υπέρ-λεπτά ηλεκτρόδια όπως επισημαίνει το Ινστιτούτο στην ανακοίνωση του, μπορούν να αποτελέσουν την τεχνολογική προϋπόθεση για την δημιουργία υψηλής απόδοσης συστημάτων διεπαφής νευρωνικών δικτύων με υπολογιστές και να συμβάλλουν στο να επιλυθούν μια σειρά ιατρικά προβλήματα. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/176505/epistimones-dimioyrgoyn-to-magiko-mandya-toy-xari-poter
tech,www.cnn.gr,Μαραθώνιο σεξ πρότεινε ο Τζακ Μα στους εργαζομένους του – Τι είναι το «669» για καλή ζωή,"11:13 Τρίτη, 14 Μαίου 2019","Newsroom, CNN Greece","Μία... παράξενη συμβουλή έδωσε ο  Τζακ Μα ,  ο ιδρυτής του κολοσσού της  Alibaba  και ένας από τους πλουσιότερους ανθρώπους στην Κίνα, στους εργαζομένους του: τους πρότεινε να κάνουν  μαραθώνιο σεξ, έξι φορές, έξι μέρες την εβδομάδα. Πριν από λίγο καιρό, ο Μα είχε προκαλέσει έντονες αντιδράσεις, όταν δήλωσε ότι οι εργαζόμενοι θα πρέπει να δουλεύουν από τις 9 το πρωί μέχρι τις 9 το βράδυ, έξι φορές την εβδομάδα ( «996»). Τώρα, μιλώντας σε μαζικό γάμο εργαζομένων της εταιρείας του, που πραγματοποιήθηκε στις 10 Μαΐου στα κεντρικά γραφεία της ALibaba, ο Μα έδωσε μία ακόμα συμβουλή στους νεόνυμφους,  τροποποιώντας το περίφημο «996» του σε «669». «Στην εργασία εστιάζουμε στο πνεύμα του 996. Στη ζωή θα πρέπει να ακολουθήσουμε το 669»,  ανέφερε, προκειμένου, όπως σημείωσε, να υπάρχει μία  ισορροπία μεταξύ της επαγγελματικής και της προσωπικής ζωής.  Εξηγώντας τι είναι το «669», είπε:  «Έξι μέρες, έξι φορές, με το κλειδί να βρίσκεται στη διάρκεια» . Εάν αναρωτιέστε τι είναι το «9», στα κινέζικα, η λέξη «εννέα» είναι ομόφωνη με τη λέξη «μακρά». Ο Μα ανέβασε τη φράση του και στη σελίδα του στο Weibo, με ένα emoji που κλείνει το μάτι. Ο ίδιος ενθάρρυνε επίσης τα ζευγάρια να κάνουν παιδιά, λέγοντας πως αυτός είναι ο σκοπός του γάμου.          The best-known part of #AliDay is the “wedding”, which is a celebration of employees who have gotten married over the previous year. Jack Ma officiated this year’s wedding. Click on link in bio for more! A post shared by   Alibaba Group  (@alibaba.group) on  Οι δηλώσεις του Τζακ Μα προκάλεσαν πολλά σχόλια, με τους περισσότερους να αναρωτιούνται πώς στο καλό γίνεται κάποιος να έχει ενέργεια να δουλεύει από τις 09:00 μέχρι τις 21:00 και να κάνει και σεξ έξι στις επτά ημέρες! Διαβάστε επίσης Δανός πολιτικός διαφημίζει την υποψηφιότητά του στο... Pornhub Βενεζουέλα: Κινεζικό αεροσκάφος προσγειώθηκε στο Καράκας Αλάσκα: Πέντε νεκροί από σύγκρουση δύο υδροπλάνων στον αέρα",https://www.cnn.gr/tech/story/176545/marathonio-sex-proteine-o-tzak-ma-stoys-ergazomenoys-toy-ti-einai-to-669-gia-kali-zoi
tech,www.cnn.gr,Ανοδική πορεία για τα οικονομικά αποτελέσματα της Vodafone Ελλάδος,"11:30 Τρίτη, 14 Μαίου 2019",,"Με  ενίσχυση τόσο των εσόδων  της όσο και της  λειτουργικής κερδοφορίας  έκλεισε το οικονομικό έτος 2018-2019 (Απρίλιος 2018 – Μάρτιος 2019) η  Vodafone  Ελλάδος. Σύμφωνα με τα οικονομικά αποτελέσματα που ανακοίνωσε πριν από λίγο ο όμιλος Vodafone, η ελληνική θυγατρική για το οικονομικό έτος που ολοκληρώθηκε στις 31 Μαρτίου 2019 είδε τα έσοδα της να διαμορφώνονται στα 937 εκατ. ευρώ παρουσιάζοντας  αύξηση 7,2%  σε σχέση με τα 874 εκατ. ευρώ του οικονομικού έτους 2017-2018. Τα προσαρμοσμένα κέρδη προ φόρων, τόκων και αποσβέσεων (EBITDA) ανήλθαν σε 301 εκατ. ευρώ από 275 εκατ. ευρώ (+9,4%), ενώ τα προσαρμοσμένα λειτουργικά κέρδη ήταν στα 126 εκατ. ευρώ από 96 εκατ. ευρώ (+31,25%). Οι επενδύσεις αυξήθηκαν στα 123 εκατ ευρώ από 116 εκατ. ευρώ (+6%), ενώ η λειτουργική ταμειακή ρευστότητα ήταν στα 177 εκατ. ευρώ (από 171 εκατ. ευρώ). Η Vodafone Ελλάδος  πέτυχε πάντως να ενισχύσει τα έσοδα της από υπηρεσίες  που αποτελεί και έναν από τους βασικούς δείκτες που παρακολουθούν οι τηλεπικοινωνιακές εταιρείες. Συγκεκριμένα, τα έσοδα από υπηρεσίες για το σύνολο της χρονιάς ενισχύθηκε -οργανικά όπως επισημαίνεται στη σχετική ανακοίνωση- κατά 2,4% στα 875 εκατ. ευρώ. Στο τελευταίο τρίμηνο του συγκεκριμένου οικονομικού έτους (Ιανουάριος – Μάρτιος 2019) η οργανική αύξηση ήταν στο 3,4% στα 216 εκατ. ευρώ, ενώ στο γ’ τρίμηνο (Οκτώβριος – Δεκέμβριος 2018) ήταν στο +3% στα 221 εκατ. ευρώ. Στο τέλος Μαρτίου 2019, οι πελάτες κινητής τηλεφωνίας ήταν στα 4,964 εκατ. παρουσιάζοντας σημαντική μείωση σε σχέση με τα 5,328 εκατ. στο τέλος Μαρτίου 2018 καθώς η Vodafone Ελλάδος προχώρησε σε  σημαντική εκκαθάριση της πελατειακής βάσης της στην καρτοκινητή.  Το ποσοστό των συνδρομητών συμβολαίου ήταν στο 33,2% από 30,2% πριν από ένα χρόνο. Το μέσο μηνιαίο έσοδο ανά πελάτη κινητής (ARPU) ήταν στα 9,3 ευρώ για το τρίμηνο Ιανουαρίου – Μαρτίου (21 ευρώ για τους συνδρομητές συμβολαίου και 3,5 ευρώ για τους πελάτες καρτοκινητής), όταν το αντίστοιχο τρίμηνο πριν από ένα χρόνο ήταν στα 8,2 ευρώ. Οι πελάτες ευρυζωνικών συνδέσεων έφθασαν στις 942 χιλιάδες με την εταιρεία να προσθέτει 3 χιλιάδες στο τρίμηνο Ιανουαρίου – Μαρτίου 2019 και 21 χιλιάδες στο σύνολο του οικονομικού έτους. Διαβάστε επίσης Συναγερμός στο Facebook: Αποκαλύφθηκε στοχευμένη επίθεση κατασκοπείας στο WhatsApp  Επιστήμονες δημιουργούν το μαγικό μανδύα του Χάρι Πότερ Όταν η δύναμη της εικόνας είναι περισσότερη από 1000 λέξεις",https://www.cnn.gr/tech/story/176551/anodiki-poreia-gia-ta-oikonomika-apotelesmata-tis-vodafone-ellados
tech,www.cnn.gr,Δήλωση-«βόμβα» του συνιδρυτή του Facebook: Καιρός να το διαλύσουμε,"22:42 Πέμπτη, 09 Μαίου 2019","Newsroom, CNN Greece","Ο  Κρις Χιουζ,  ο ένας εκ των συνιδρυτών του  Facebook,  τάχθηκε σήμερα υπέρ της  διάσπασης του κολοσσού στα τρία,  προειδοποιώντας τον διευθύνοντα σύμβουλό του   Μαρκ Ζάκερμπεργκ,  που τον κατηγορεί ότι θυσίασε την προστασία της ιδιωτικής ζωής προς όφελος των «κλικ». «Είναι καιρός να διαλύσουμε το Facebook»  σε μικρότερα κομμάτια, διαχωρίζοντας το μέσο κοινωνικής δικτύωσης, την πρωταρχική δραστηριότητά του από τις εφαρμογές  Instagram  και  WhatsApp,  έγραψε ο Κρις Χιουζ, ο συνιδρυτής του μέσου κοινωνικής δικτύωσης, από το οποίο έχει αποχωρήσει, σε ένα μακροσκελές άρθρο που δημοσιεύτηκε σήμερα στους New York Times. Το κείμενο συνοδεύεται από μία φωτογραφία όπου μπορεί να διακρίνει κανείς τους δύο άνδρες, σε νεαρή ηλικία, στο πανεπιστήμιο Χάρβαρντ το 2004, τη χρονιά που ξεκίνησε το Facebook. Ο Μαρκ Ζάκερμπεργκ «δημιούργησε ένα  Λεβιάθαν που εξαλείφει το επιχειρηματικό πνεύμα  και περιορίζει την επιλογή των καταναλωτών» υποστήριξε ο Χιουζ. Ο αμερικανικός ιστότοπος κοινωνικής δικτύωσης, ο οποίος απέκτησε τις εφαρμογές Instagram και WhatsApp τα τελευταία χρόνια,  προσελκύει 2,7 δισεκατομμύρια χρήστες στο σύνολο του δικτύου του.  Ο όμιλος κατέγραψε  κέρδη ύψους 2,43 δισεκατομμυρίων δολαρίων  το πρώτο τρίμηνο.  Ωστόσο, βρέθηκε αντιμέτωπος με μια  σειρά σκανδάλων  με επίκεντρο την ακατάλληλη χρήση ιδιωτικών δεδομένων των χρηστών του, γεγονός που θα μπορούσε να του στοιχίσει ένα πολύ βαρύ πρόστιμο εκ μέρους της ομοσπονδιακής υπηρεσίας Κανονικοποίησης του Εμπορίου (FTC). Συγκεκριμένα, ο Κρις Χιουζ προτείνει το Instagram και το WhatsApp να διαχωριστούν «σύντομα» από το Facebook. «Ακόμα και έπειτα από μια διάσπαση, το Facebook θα παρέμενε εξαιρετικά κερδοφόρο, με την επένδυση δισεκατομμυρίων στις νέες τεχνολογίες» συμπλήρωσε, διευκρινίζοντας ότι «το πιο ανταγωνιστικό περιβάλλον το μόνο που θα έκανε θα ήταν να ενθαρρύνει τους επενδυτές» στον τομέα. Συμπλήρωσε ότι η διάσπαση δεν θα στοίχιζε τίποτα στις αμερικανικές αρχές και θα συνέβαλε στο να προσφερθούν  «υψηλότερες προδιαγραφές προστασίας της ιδιωτικής ζωής»  χάρη στον ανταγωνισμό. Αναφέρεται, εξάλλου, στο κείμενό του χωρίς υπεκφυγές στον Μαρκ Ζάκερμπεργκ. «Είναι ένας άνθρωπος. Όμως, η ίδια η ανθρώπινη φύση του  οδηγεί την εξουσία του εκτός ελέγχου,  τόσο προβληματική» έγραψε ο ίδιος. Σύμφωνα με τον Κρις Χιουζ, ο Ζάκερμπεργκ θα μπορούσε να αποφασίσει ο ίδιος να ρυθμίσει τους αλγόριθμους του Facebook για να τροποποιήσει τις παραμέτρους προστασίας της ιδιωτικής ζωής. « Είμαι οργισμένος , καθώς η προτεραιότητα που έδωσε στην ανάπτυξη της εταιρείας τον έκανε να αμελήσει την ασφάλεια και την ευγένεια στον αγώνα για τα κλικ» υπογράμμισε, προσθέτοντας ότι «η κυβέρνηση πρέπει να θεωρήσει τον Μαρκ υπεύθυνο» για αυτήν την κατάσταση. Από την πλευρά του, το Facebook απέρριψε το κάλεσμα του Χιουζ για τον διαχωρισμό των WhatsApp και Instagram σε διαφορετικές εταιρείες. «Το Facebook αποδέχεται ότι με την επιτυχία ακολουθεί η ανάληψη ευθυνών. Όμως, δεν μπορείς να επιβάλεις την ανάληψη ευθυνών ζητώντας τη διάσπαση μιας επιτυχημένης αμερικανικής εταιρείας» αναφέρει σε μια ανακοίνωση ο εκπρόσωπος τύπου του Facebook Νικ Κλεγκ. «Η λογοδοσία των τεχνολογικών εταιρειών μπορεί να επιτευχθεί μέσω της επιμελούς εισαγωγής νέων κανόνων για το Διαδίκτυο. Αυτήν ακριβώς την έκκληση απηύθυνε ο Μαρκ Ζάκερμπεργκ». Πρώην συγκάτοικος του Ζάκερμπεργκ, ο Κρις Χιουζ αποχώρησε από το Facebook το 2007 και εργάστηκε για τον προεδρικό υποψήφιο Μπαράκ Ομπάμα. Διαβάστε επίσης Gaming σε cinematic infinity οθόνη για απέραντη εμπειρία Μεγάλο πλήγμα στο dark web: «Κατέβασαν» μία από τις μεγαλύτερες ιστοσελίδες «Μπλόκο» του Facebook σε ακροδεξιούς - Ανάμεσά τους ο Μάιλο Γιαννόπουλος",https://www.cnn.gr/tech/story/176035/dilosi-vomva-toy-synidryti-toy-facebook-kairos-na-to-dialysoyme
tech,www.cnn.gr,Μεγάλο πλήγμα στο dark web: «Κατέβασαν» μία από τις μεγαλύτερες ιστοσελίδες,"18:55 Σάββατο, 04 Μαίου 2019","Newsroom, CNN Greece","Για αγορές και πωλήσεις ναρκωτικών, η ονομαζόμενη « Wall Street Market»  ήταν μια σίγουρη διεύθυνση στις  σκοτεινές πύλες του  διαδικτύου .  Το όνομα της πλατφόρμας θυμίζει το χρηματιστήριο της Νέας Υόρκης αλλά δεν έχει καμία σχέση. Σύμφωνα με τις διωκτικές αρχές πάνω από  1,1 εκατομμύρια χρήστες είχαν εγγραφεί στη διαδικτυακή πλατφόρμα αγορών στο Darknet. Σκληρά ναρκωτικά, προσωπικά δεδομένα που αποκτήθηκαν  παράνομα ήταν κάποια από τα αντικείμενα των αγοροπωλησιών.  Μάλιστα σύμφωνα με την Γερμανική Δίωξη του Εγκλήματος πουλήθηκαν πάνω από  400.000 παράνομα προϊόντα,  ανάμεσα σε αυτά ήταν και 250.000 παραγγελίες για διαφόρων ειδών ναρκωτικά. Μετά από συνεργασία όμως των διωκτικών αρχών σε Ευρώπη και ΗΠΑ  δόθηκε ένας τέλος στη λειτουργία της «Wall Street Market» ενώ προχώρησαν σε πολλές συλλήψεις ατόμων που κρύβονταν πίσω από την οργάνωση αυτού του παράνομου δικτύου εμπορίου και στη Γερμανία . Η υποδομή βρίσκεται στα χέρια των αρχών ενώ σέρβερ λειτουργούσαν στην Ολλανδία και τη Ρουμανία, σύμφωνα με την Deutsche Welle. Η παράνομη διαδικτυακή πλατφόρμα εμπορίου δεν ήταν ήδη προσβάσιμη από τις 23 Απριλίου.  Παρόλα αυτά οι συναλλαγές συνεχίστηκαν σε κρυπτονομίσματα όπως είναι το Bitcoin και το Monero. Πρόκειται για κέρδη εκατομμυρίων, όπως λέει ο Γκεοργκ Ούνγκεφουνκ, εκπρόσωπος τύπου στην Κεντρικής Υπηρεσίας Καταπολέμησης του Διεθνούς Εγκλήματος στη Φρανκφούρτη. Ένα τμήμα των κερδών εμφάνισαν οι αρχές μπροστά στις κάμερες. Χαρτονομίσματα σε στοίβε ς, η αξία των οποίων έφθανε τα 550.000 ευρώ.  Ακόμα, μέσα σε γυάλινες προθήκες παρουσιάστηκαν πανάκριβα ρολόγια ενώ οι αρχές κατάσχεσαν και ένα ακριβό σπορ αυτοκίνητο. Η «Wall Street Market» ήταν μια από τις  μεγαλύτερες εγκληματικές διαδικτυακές πλατφόρμες σε όλο τον κόσμο.  Το 60% με 70% των συναλλαγών φορούσε το εμπόριο ναρκωτικών κυρίως ηρωίνης, κοκαΐνης και χασίς. Ο τομέας των ναρκωτικών ήταν και ο πιο προσοδοφόρος για τους διαχειριστές της παράνομης διαδικτυακής πύλης. Οι ύποπτοι στη Γερμανία δεν διακινούσαν ναρκωτικά ωστόσο κέρδιζαν από τη γενικότερη διακίνησή τους.  Υπάλληλοι της Υπηρεσίας Διώξεως του Εγκλήματος  κατάφεραν να διεισδύσουν στο Darknet σαν πελάτες.  Μια καθόλου εύκολη υπόθεση πάντως μια και τα μέτρα προστασίας που λαμβάνονται είναι πολύ εξειδικευμένα και δύσκολα παραβιάσιμα, γεγονός που καθιστά τη δίωξη των δραστών ιδιαίτερα δύσκολη. Σε κάθε περίπτωση πάντως η εξάρθρωση της «Wall Street Market» θεωρείται μια πολύ μεγάλη επιτυχία. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/175335/megalo-pligma-sto-dark-web-katevasan-mia-apo-tis-megalyteres-istoselides
tech,www.cnn.gr,Τι πιστεύουν οι Έλληνες για την τεχνητή νοημοσύνη,"17:20 Τρίτη, 14 Μαίου 2019",,"Θετική διάθεση απέναντι στην  τεχνητή νοημοσύνη  και τις  εφαρμογές επιδεικνύουν οι Έλληνες πολίτες , οι οποίοι πάντως διατηρούν τις επιφυλάξεις τους τόσο σε ευρύτερο επίπεδο όσο και σε επίπεδο κοινωνίας.  δυναμική της τεχνητής νοημοσύνης αλλά είναι ακόμη διστακτικοί στην αξιοποίηση των εφαρμογών της εστιάζοντας Αυτό είναι το συμπέρασμα σχετικής  μελέτης  που πραγματοποίησε η Accenture σε συνεργασία με τη Microsoft με τίτλο « Greece: With an AI to the Future»  και παρουσιάστηκε σήμερα στο πλαίσιο του  Microsoft Summit 2019 . Μία μελέτη, που δείχνει ακόμη ότι η τεχνητή νοημοσύνη (ΑΙ) μπορεί να λειτουργήσει ως  μοχλός ανάπτυξης για την Ελλάδα , καθώς διαπιστώνεται ότι έχει τη δυνατότητα να οδηγήσει σωρευτικά σε άνοδο του ΑΕΠ κατά 195 δισ. δολάρια, στα επόμενα 15 χρόνια (από το 2020 έως και το 2035). Σύμφωνα με τη μελέτη, στην οποία συμμετείχαν 600 πολίτες και 41 από τις μεγαλύτερες επιχειρήσεις της χώρας,  η προοπτική ενός μέλλοντος με κεντρικό άξονα το ΑΙ, συναρπάζει τους Έλληνες,  ωστόσο προκαλεί ταυτόχρονα  προβληματισμό . Οι πολίτες έχουν μια καλή αντίληψη για το AI, με ποσοστό 65% να συσχετίζει ως πρώτη σκέψη τον όρο με εφαρμογές, όπως τα  chatbots , οι ψηφιακοί βοηθοί (digital assistants)  και τα ρομπότ, ενώ μόλις 2% του πληθυσμού να δηλώνει άγνοια. Ένας στους δύο ερωτηθέντες (56%) ενστερνίζεται την άποψη ότι  το ΑΙ θα επιφέρει σημαντικά οφέλη στην κοινωνία , ενώ μεγάλο ποσοστό αναγνωρίζει τα προφανή οφέλη, σε κλάδους όπως η ιατρική και οι επιστήμες. Παρόλα αυτά ο φόβος του αγνώστου, του νέου και η αβεβαιότητα που συνεπάγεται κάνουν τους Έλληνες να αισθάνονται μπερδεμένοι και προβληματισμένοι. Ως αποτέλεσμα αυτού του παραδόξου, οι Έλληνες ενώ θα εμπιστευόντουσαν τις τεχνολογίες ΑΙ για εφαρμογές Οικιακής Κατανάλωσης Ενέργειας (84%), Οικιακής Ασφάλειας (84%) και Παρακολούθησης Υγείας (69%), είναι δύσπιστοι σε ότι αφορά εφαρμογές για τη Διαχείριση Οικονομικών (58%), την Ασφάλεια Παιδιών (58%) και την Αυτόνομη Οδήγηση (57%). Ανεξάρτητα από τις εφαρμογές,  ένα ποσοστό 64% δηλώνει ότι δε θα εμπιστεύονταν πλήρως τις τεχνολογίες ΑΙ, χωρίς τη δυνατότητα ελέγχου και παρέμβασης από ανθρώπους. Παρόμοια είναι και η αντιμετώπιση του ΑΙ από ηγετικά στελέχη επιχειρήσεων στην Ελλάδα, τα οποία ενώ αναγνωρίζουν  τη δυναμική της τεχνητής νοημοσύνης, είναι διστακτικοί στο να επενδύσουν συστηματικά. Σύμφωνα με τα αποτελέσματα της μελέτης, το 85% των ερωτηθέντων στελεχών πιστεύει ότι η τεχνητή νοημοσύνη παρουσιάζει τεράστιες ευκαιρίες στην ανάπτυξη νέων προϊόντων, υπηρεσιών και επιχειρηματικών ιδεών. Την ίδια στιγμή, 7 στους 10 (73%) προβλέπουν ότι το ΑΙ θα αλλάξει τη φύση του ανταγωνισμού τα επόμενα 3 χρόνια, προκαλώντας ισχυρές μεταβολές στην αγορά. Το ίδιο περίπου ποσοστό (71%) εκφράζει την αγωνία ότι  εάν η εταιρεία τους δεν αξιοποιήσει συστηματικά τις δυνατότητες που προσφέρει το ΑΙ, θα κληθεί να αντιμετωπίσει ένα ισχυρό ανταγωνιστικό μειονέκτημα. Ωστόσο, ενώ οι επιχειρήσεις στην Ελλάδα  θεωρούν το ΑΙ ως «καταλύτη αλλαγής» , φαίνονται μάλλον διστακτικές στο να επενδύσουν αυτή τη στιγμή στην τεχνητή νοημοσύνη. Συγκεκριμένα, το 54% των στελεχών αισθάνεται ότι είναι ακόμη πολύ νωρίς, θεωρώντας ότι το ΑΙ βρίσκεται ακόμη σε πρώιμο στάδιο, οπότε προτιμά να περιμένει έως ότου ωριμάσουν οι σχετικές τεχνολογίες και συνθήκες. Πολύ μικρός αριθμός επιχειρήσεων (3%)  έχει υλοποιήσει ολοκληρωμένα προγράμματα ΑΙ σε σχέση με το 45% των επιχειρήσεων από το αντίστοιχο παγκόσμιο δείγμα.  Ωστόσο, ελπιδοφόρο είναι το γεγονός ότι 23% των επιχειρήσεων βρίσκεται σε αρχικά στάδια επενδύσεων επάνω στο ΑΙ, ενώ 37% πειραματίζεται με διάφορες πιλοτικές εφαρμογές. Οι τρεις βασικότεροι λόγοι που εξηγούν την αδράνεια των επιχειρήσεων, σύμφωνα με τις απόψεις των στελεχών, είναι η έλλειψη ΑΙ δεξιοτήτων (69%), η ασυμβατότητα με τα παραδοσιακά-legacy συστήματα των επιχειρήσεων (57%) καθώς και η ποιότητα των δεδομένων (37%). Κύριοι τομείς εφαρμογής των πρωτοβουλιών ΑΙ αναμένεται να είναι η πληροφορική, το μάρκετινγκ, οι πωλήσεις και οι λειτουργικές διαδικασίες (operations), ενώ τα βασικά οφέλη από την υλοποίηση τέτοιων λύσεων σχετίζονται με τη βελτιστοποίηση των λειτουργιών, το μετασχηματισμό προϊόντων και υπηρεσιών, τη βελτίωση των σχέσεων με τους πελάτες  (customer engagement) και την ενδυνάμωση του προσωπικού. Σύμφωνα με τις εκτιμήσεις των συγγραφέων της έρευνας, η τεχνητή νοημοσύνη μπορεί να λειτουργήσει ως μοχλός ανάπτυξης για την οικονομία της Ελλάδας, καθώς διαπιστώνεται ότι έχει τη δυνατότητα να οδηγήσει σωρευτικά σε άνοδο του ΑΕΠ κατά  195 δισ. δολάρια, στα επόμενα 15 χρόνια (από το 2020 έως το 2035). Βάσει οικονομετρικών μοντέλων, η μελέτη δείχνει ότι η αύξηση αυτή θα σημειωθεί κυρίως ως απόρροια της «έξυπνης αυτοματοποίησης» και της «ενδυνάμωσης του ανθρώπινου δυναμικού και του κεφαλαίου». Συγκεκριμένα, η ελληνική οικονομία θα ενισχυθεί τα 15 αυτά χρόνια με επιπλέον 79 δισ. δολάρια, χάρη στις δυνατότητες που συνεπάγεται η έξυπνη αυτοματοποίηση. Την ίδια στιγμή, η τεχνητή νοημοσύνη αναμένεται να δώσει την ευκαιρία στο ανθρώπινο δυναμικό της χώρας και το κεφάλαιο να γίνουν πιο αποδοτικά, οδηγώντας στην αύξηση του ΑΕΠ κατά 88 δισ. δολάρια αθροιστικά. Τέλος, εκτιμάται ότι η καινοτομία, η οποία αναμένεται να τονωθεί χάρη στις τεχνολογίες ΑΙ, θα συμβάλλει στην ανάπτυξη της ελληνικής οικονομίας κατά 29 δισ. δολάρια, μέσα στα επόμενα 15 χρόνια. Η μελέτη περιλαμβάνει πάντως και  μία σειρά από προτεινόμενες δράσεις από την πλευρά όσων χαράσσουν πολιτική αλλά και από τις επιχειρήσεις , με τις δύο πλευρές να καλούνται να συνεργαστούν προκειμένου να «ξεκλειδώσουν» την αξία της τεχνητής νοημοσύνης στην καθημερινή ζωή των πολιτών αλλά και στην οικονομία. Συγκεκριμένα, σύμφωνα με τη μελέτη, οι φορείς χάραξης πολιτικής πρέπει να είναι έτοιμοι να αντιμετωπίσουν τις προκλήσεις που συνεπάγεται η τεχνητή νοημοσύνη, σε οργανωτική, τεχνολογική, πολιτική, ηθική και κοινωνική διάσταση. Ως εκ τούτου, θα πρέπει να εστιάσουν στην: Παράλληλα, οι επικεφαλής των επιχειρήσεων, ανεξαρτήτως κλάδου, θα πρέπει να προχωρήσουν άμεσα στη συστηματική επένδυση και εφαρμογή των τεχνολογιών AI συνολικά στους οργανισμούς τους,  το οποίο απαιτεί τις κάτωθι πρωτοβουλίες: Διαβάστε επίσης Πάσχα 2020: Οι ευχές της ηγεσίας του ΥΠΕΞ προς τους απανταχού Έλληνες Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/176606/ti-pisteyoyn-oi-ellines-gia-tin-texniti-noimosyni
tech,www.cnn.gr,«Κράσαρε» το Instagram σχεδόν σε όλο τον κόσμο,"19:56 Τρίτη, 14 Μαίου 2019","Newsroom, CNN Greece","Προβλήματα αντιμετωπίζουν χιλιάδες  χρήστες   του  Instagram   σε αρκετές χώρες του κόσμου, λόγω  τεχνικού προβλήματος  στην εφαρμογή  που έχει ως αποτέλεσμα να μην λειτουργούν συγκεκριμένες δυνατότητες. Η κεντρική σελίδα της εφαρμογής δείχνει τις φωτογραφίες που έχουν ήδη ανέβει, ωστόσο το νέο περιεχόμενο δεν εμφανίζεται και δεν ανανεώνεται. Παράλληλα, προβλήματα διαπιστώθηκαν και στα stories, παρόλο που τα παλιά εμφανίζονται κανονικά. Αρκετοί ήταν οι χρήστες που ανέφεραν τα τεχνικά αυτά προβλήματα σε άλλα  μέσα κοινωνικής δικτύωσης  όπως το  Twitter  και το  Facebook . Μέχρι στιγμής η αιτία του προβλήματος παραμένει άγνωστη, ενώ τo Facebook, στο οποίο ανήκει το Instagram, δεν έχει προς το παρόν κάνει κάποιο σχόλιο για τα αίτια, αλλά και για το πότε θα επιδιορθωθεί το τεχνικό σφάλμα. Οι περιοχές που αντιμετωπίζουν το «κρασάρισμα» του Instagram είναι Ευρώπη, Αυστραλία, Νότια Αμερική και περιοχές των ΗΠΑ. Διαβάστε επίσης Κορωνοϊός - Facebook: Άμεση ειδοποίηση των χρηστών για fake news  Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/176635/krasare-to-instagram-sxedon-se-olo-ton-kosmo
tech,www.cnn.gr,Κίνα: Μπλόκο στην ηλεκτρονική εγκυκλοπαίδεια Wikipedia ,"09:13 Τετάρτη, 15 Μαίου 2019","Newsroom, CNN Greece","Η ηλεκτρονική εγκυκλοπαίδεια  Wikipedia   έχει πλέον  μπλοκαριστεί  στην  Κίνα   και  η απαγόρευση πρόσβασης ισχύει για τις εκδόσεις της   σε όλες τις γλώσσες , όπως επιβεβαίωσε το Ίδρυμα Wikimedia. Σε πρώτη φάση είχε απαγορευθεί η κινεζική έκδοση της Wikipedia, αλλά στη συνέχεια η  αδυναμία πρόσβασης  των χρηστών επεκτάθηκε καθολικά στις εκδόσεις της εγκυκλοπαίδειας σε κάθε γλώσσα. Το μπλόκο τέθηκε σε εφαρμογή χωρίς καμία προηγούμενη ειδοποίηση , αναφέρει το Ίδρυμα Wikimedia, σύμφωνα με το BBC. Έτσι, η Wikipedia έρχεται να προστεθεί σε ένα ολοένα πιο μακρύ κατάλογο διαδικτυακών τόπων στην Κίνα, που έχουν πέσει « θύμα » των κινεζικών Αρχών, οι οποίες επιτηρούν το διαδίκτυο με «σιδερένιο χέρι». Το 2017 η Wikipedia είχε μπλοκαριστεί προσωρινά στην  Τουρκία , ενώ φέτος έχει συμβεί το ίδιο κατά διαστήματα στη  Βενεζουέλα . Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/176684/kina-mploko-stin-ilektroniki-egkyklopaideia-wikipedia
tech,www.cnn.gr,Η Huawei καταγγέλλει τον «παράλογο» περιορισμό της στην αμερικανική αγορά,"11:53 Πέμπτη, 16 Μαίου 2019","Newsroom, CNN Greece","Η κινεζική εταιρεία - κολοσσός των τηλεπικοινωνιών  Huawei   κατήγγειλε τους « παράλογους περιορισμούς » ως προς την πρόσβασή της στην  αμερικανική   αγορά . Οι περιορισμοί αναμένεται να επιβληθούν στην εταιρεία από την κυβέρνηση των ΗΠΑ, με την  υπογραφή εκτελεστικού διατάγματος  από τον Αμερικανό πρόεδρο  Ντόναλντ Τραμπ  που κηρύσσει  κατάσταση έκτακτης ανάγκης  λόγω της απειλής για την ασφάλεια των αμερικανικών δικτύων τηλεπικοινωνιών. Η Huawei είναι διατεθειμένη να συνεργαστεί με την αμερικανική κυβέρνηση για να βρεθούν « αποτελεσματικά μέτρα  για να εξασφαλιστεί η ασφάλεια των προϊόντων» και των υπηρεσιών που προσφέρει, ανέφερε η εταιρεία σε ανακοίνωσή της. «Εάν δεν επιτραπεί στη Huawei να δραστηριοποιείται στις ΗΠΑ, οι ΗΠΑ δεν θα γίνουν ασφαλέστερες ή ισχυρότερες· απεναντίας, αυτό θα περιορίσει τις ΗΠΑ σε κατώτερες αλλά ακριβότερες εναλλακτικές, αφήνοντας πίσω τις ΗΠΑ ως προς την ανάπτυξη των δικτύων τηλεφωνίας πέμπτης γενιάς (5G) και  εν τέλει θα πλήξει τα συμφέροντα των αμερικανικών εταιρειών και των Αμερικανών καταναλωτών », υποστηρίζει. Ο Τραμπ έτοιμος να αποκλείσει τη Huawei από την αμερικανική αγορά   «Επιπλέον,  οι παράλογοι περιορισμοί παραβιάζουν τα δικαιώματα της Huawei  και εγείρουν επίσης πολλά άλλα σοβαρά νομικά ζητήματα», προσθέτει στην ανακοίνωση η διοίκηση του κινεζικού ομίλου. Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/176843/h-huawei-kataggellei-ton-paralogo-periorismo-tis-stin-amerikaniki-agora
tech,www.cnn.gr,WhatsApp: Πώς οι χάκερ παραβίασαν την εφαρμογή με ένα απλό τηλεφώνημα ,"10:01 Τετάρτη, 15 Μαίου 2019","Newsroom, CNN Greece","Χάκερ   κατάφεραν με ένα και μόνο…  τηλεφώνημα  να κατασκοπεύσουν  κινητά τηλέφωνα   κι άλλες συσκευές , εκμεταλλευόμενοι ένα ευάλωτο σημείο στην εφαρμογή ανταλλαγής μηνυμάτων  WhatsApp , που ανήκει στο  Facebook . Την «εισβολή» στην εφαρμογή που μέχρι πρότινος θεωρούνταν από της πιο ασφαλείς, φαίνεται να πραγματοποίησε η ισραηλινή εταιρεία  NSO Group , η οποία μάλιστα είναι απολύτως  νόμιμη ! Ειδικεύεται στην  ανάπτυξη αντιτρομοκρατικών και αντικατασκοπευτικών εργαλείων , αλλά στην περίπτωση του WhatsApp απλά εκμεταλλεύτηκε ένα «κενό» ασφαλείας στο λογισμικό του. Έτσι μέσω αυτού κατέστη δυνατή η  εγκατάσταση κακόβουλου λογισμικού  σε συγκεκριμένα κινητά τηλέφωνα με… τηλεφωνικές κλήσεις. Οι χρήστες της εφαρμογής δεν αντιλήφθηκαν τι συνέβη, αφού  δεν απαιτήθηκε καν να απαντήσουν στην κλήση  -  παγίδα . Επιπλέον, στην αναγνώριση των αριθμών και στο αρχείο εισερχομένων κλήσεων δεν υπήρχε καμία αναφορά. Το «παράσιτο» μετά την εγκατάστασή του στην εκάστοτε συσκευή  ενημέρωνε την εταιρεία για ό,τι ήθελε να μάθει , αφού είχε πρόσβαση τόσο στα μηνύματα όσο και στις κλήσεις της χακαρισμένης συσκευής. Η NSO Group αρνείται οποιαδήποτε ανάμιξη στην επιλογή ή τη στοχοποίηση θυμάτων. Ωστόσο,  δεν αρνείται τον ρόλο του στη δημιουργία του κακόβουλου λογισμικού , σύμφωνα με το δημοσίευμα του  Wired . Το  αδύναμο σημείο  του WhatsApp εντοπίζεται ουσιαστικά στην ίδια του τη φύση, ως μιας  VoIP  (Φωνή επί διαδικτυακού πρωτοκόλλου) εφαρμογής. Το πρωτόκολλο δημιουργίας ενός επικοινωνιακού κυκλώματος, για παράδειγμα ανάμεσα σε αυτόν που καλεί και σε εκείνον που απαντά στην κλήση, είναι ιδιαίτερα  σύνθετο , ώστε να μην είναι ευάλωτο σε χάκινγκ. Παρόλα αυτά, το γεγονός ότι συμπεριλαμβάνονται πολλά στάδια για την ολοκλήρωση της διαδικασίες, « επιτρέπει »  σε κακόβουλα παράσιτα να  « εισβάλουν ». Διαβάστε επίσης «Μπαράζ» επιθέσεων χάκερ σε ΠΟΥ, Ίδρυμα Μπιλ Γκέιτς και Ινστιτούτο Iολογίας Γουχάν Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/176689/whatsapp-pos-oi-xaker-paraviasan-tin-efarmogi-me-ena-aplo-tilefonima
tech,www.cnn.gr,Στα 500 εκατ. ευρώ η αγορά των προϊόντων τεχνολογίας στο α’ τρίμηνο,"12:21 Τετάρτη, 15 Μαίου 2019",,"Η  άνοδος  -για ένα ακόμη τρίμηνο- στις  πωλήσεις λευκών συσκευών  αλλά και το  ενισχυμένο ενδιαφέρον για το  gaming  αποδείχθηκε ικανή να εξισορροπήσει την  πτώση στις πωλήσεις  κινητών τηλεφώνων  με αποτέλεσμα η ελληνική αγορά καταναλωτικών προϊόντων τεχνολογίας για το α’ τρίμηνο του 2019 να κινηθεί στα  ίδια επίπεδα  με πέρσι. Αυτό τουλάχιστον προκύπτει από τα τελευταία στοιχεία του GfK Temax, τα οποία δημοσιοποιήθηκαν σήμερα. Συγκεκριμένα, η συνολική αγορά έφθασε σε αξία στα  499 εκατ. ευρώ  παρουσιάζοντας οριακή αύξηση 0,7% σε σχέση με το αντίστοιχο τρίμηνο του 2018. Η μεγαλύτερη κατηγορία παραμένει αυτή των  τηλεπικοινωνιακών προϊόντων  που διαμορφώθηκε στα 147 εκατ. ευρώ παρουσιάζοντας μείωση 5,3% λόγω της πτώσης στις πωλήσεις κινητών τηλεφώνων. Τα  προϊόντα πληροφορικής  παρουσίασαν αύξηση 2,9% στα 113 εκατ. ευρώ λόγω των ενισχυμένων πωλήσεων σε είδη που σχετίζονται με το  gaming  (φορητοί και επιτραπέζιοι υπολογιστές, οθόνες, περιφερειακά κ.ά.), ενώ πτωτικά κινήθηκαν οι πωλήσεις των tablets. Σημειωτέον πάντως πως σύμφωνα με την GfK, οι παιχνιδομηχανές, οι οποίες ανήκουν σε άλλη κατηγορία προϊόντων (ηλεκτρονικά καταναλωτικά αγαθά), παρουσίασαν πτώση. Μάλιστα, η  πτώση των παιχνιδομηχανών  ήταν ο λόγος που η κατηγορία των ηλεκτρονικών καταναλωτικών αγαθών παρουσίασε πτώση 1,8% στα 72 εκατ. ευρώ παρά τις ενισχυμένες πωλήσεις των τηλεοράσεων. Οι  λευκές συσκευές  συνεχίζουν να κινούνται ανοδικά, δικαιολογώντας και το ενισχυμένο επιχειρηματικό ενδιαφέρον που υπάρχει για τη συγκεκριμένη κατηγορία προϊόντων. Οι  μεγάλες οικιακές συσκευές  ενισχύθηκαν κατά 7,2% στα 113 εκατ. ευρώ με τους καταναλωτές να αρχίζουν να προτιμούν καλύτερες και μεγαλύτερης χωρητικότητας συσκευές σε κατηγορίες όπως πλυντήρια, στεγνωτήρια και απορροφητήρες. Αντίστοιχα, οι μικρές οικιακές συσκευές αυξήθηκαν κατά 5,1% στα 40 εκατ. ευρώ με προϊόντα όπως οι μηχανές καφέ, οι τοστιέρες και οι συσκευές προετοιμασίας φαγητού. Από τις υπόλοιπες κατηγορίες,  τα είδη εξοπλισμού γραφείου και αναλωσίμων μειώθηκαν  κατά 2,8% στα 8 εκατ. ευρώ, ενώ τα  φωτογραφικά είδη  αυξήθηκαν κατά 7,2% στα 6 εκατ. ευρώ. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/176702/sta-500-ekat-eyro-i-agora-ton-proionton-texnologias-sto-a-trimino
tech,www.cnn.gr,Η HONOR ετοιμάζεται να παρουσιάσει το πιο σημαντικό της τηλέφωνο HONOR 20 Series,"19:39 Τετάρτη, 15 Μαίου 2019","Newsroom, CNN Greece","Καθώς πολλές μεγάλες εταιρείες επικεντρώνονται στη λειτουργικότητα των smartphones, η HONOR βρίσκεται σε μια αποστολή σύνδεσης της λειτουργικότητας και της αισθητικής, συνδυάζοντας τη μόδα και την τεχνολογία. Η σειρά HONOR 20 επανασχεδιάζει την εμπειρία του χρήστη, δημιουργώντας ένα πολυδιάστατο γυάλινο glassback με Dynamic Holographic σχεδιασμό. Με την ολοκλήρωση αυτής της πολύπλοκης διαδικασίας, οι σχεδιαστές ένωσαν δύο επιφάνειες: η πρώτη είναι η γυάλινη, ενώ η δεύτερη είναι εκείνη που καλύπτεται με κάποιο από τα νέα χρώματα του HONOR 20 που θα αποκαλυφθούν στο event στις 21 Μαΐου. Το αποτέλεσμα είναι ένα εφέ που δίνει βάθος στη σειρά HONOR 20 κάνοντας τη να διαφέρει από τους προκατόχους της. «Το σχεδιαστικό μας ήθος « Always  Better » μπορεί να εντοπιστεί σε ό,τι δημιουργούμε. Για πρώτη φορά και για τη σειρά HONOR 20, η εταιρεία μας χρησιμοποιεί μια εξαιρετικά λεπτομερή και σύνθετη μέθοδο συναρμολόγησης. Για κάθε 100 glassbacks, μόλις 20 ικανοποιούν τις αυστηρές μας προϋποθέσεις. Παρά τις δυσκολίες που αυτή η πρόκληση παρουσιάζει, η HONOR παραμένει αφοσιωμένη στο να δημιουργήσει ένα glassback χρησιμοποιώντας την τεχνική αυτή. Θέλουμε να προσφέρουμε πάντα το καλύτερο στους πελάτες μας», δηλώνει ο George Zhao, πρόεδρος της HONOR. Η φιλοσοφία της HONOR για τη συνεχή βελτίωση και εξέλιξη του design της, την οδηγεί στο να κάνει ένα παραπάνω βήμα στο Dynamic Holographic glassback της συσκευής. Η σειρά HONOR 20 προσφέρει μια οθόνη 6.26 ιντσών με μια αναλογία οθόνης/συσκευής μεγαλύτερη του 91.6%. Σε συνδυασμό με μια ενσωματωμένη κάμερα 4.5mm στην οθόνη, η οπτική εμπειρία της συσκευής αναβαθμίζεται χωρίς να θυσιάζει το αισθητικό της κομμάτι. Η σειρά HONOR 20 θα απαθανατίσει όλες τις στιγμές στο event λανσαρίσματος της και θα αποκαλύψει περισσότερες δυνατότητες της κάμερας αλλά και χρώματα της συσκευής, την Τρίτη 21 Μαΐου. Κρατήστε την ημερομηνία και μείνετε συντονισμένοι για περισσότερες ενημερώσεις στο site hihonor.com αλλά και στα social media της HONOR. #CaptureWonder Για περισσότερες πληροφορίες, επισκεφθείτε την HONOR στο www.hihonor.com ή ακολουθείστε μας: https://www.facebook.com/honorglobal/  https://twitter.com/Honorglobal  https://www.instagram.com/honorglobal/  https://www.youtube.com/honorglobal Διαβάστε επίσης Η HUAWEI και η HONOR κατακτούν την παγκόσμια κορυφή στα φωτογραφικά κινητά Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων",https://www.cnn.gr/tech/story/176784/h-honor-etoimazetai-na-paroysiasei-to-pio-simantiko-tis-tilefono-honor-20-series
tech,www.cnn.gr,Γκάρι Κασπάροφ: Οι άνθρωποι δεν θα αντικατασταθούν από τις μηχανές,"23:31 Τετάρτη, 15 Μαίου 2019","Newsroom, CNN Greece","Ο κορυφαίος σκακιστής και θρύλος για τους ανθρώπους της μαθηματικής και σύγχρονης σκέψης,  Γκάρι Κασπάροφ , ενέπνευσε το ακροατήριο του διεθνούς φόρουμ της  Microsoft  που έγινε στην Αθήνα , με μια ομιλία με τίτλο «Το λαμπρό μέλλον του Ανθρώπου και Μηχανής» (The Bright Future of Human+Machine). όταν το 1997 έχασα από τον Deep Blue έχασα γιατί είχα κάνει περισσότερα λάθη. «Δεν θα πρέπει να υπάρχει το δίλλημα, άνθρωπος ή μηχανή » υποστήριξε ο Γκάρι Κασπάροφ. «Η ανθρώπινη διαίσθηση και η ανθρώπινη εμπειρία όταν συνεργάζονται με την αναλυτική δύναμη και την ταχύτητα των μηχανών, μπορούν να πετύχουν πολλά». Και κατέληξε λέγοντας: «Οι μηχανές δεν θα αντικαταστήσουν την ανθρώπινη δημιουργικότητα ούτε τη συναισθηματική ευαισθησία.  Θα μας βοηθήσουν, όμως, να εξερευνήσουμε νέους ορίζοντες τους οποίους δεν έχουμε καν φανταστεί !» Η διεθνής εμπειρία κατείχε επίσης σημαντική θέση στο συνέδριο, με τον κάθε ομιλητή να δίνει το δικό του στίγμα. Ο βραβευμένος με Emmy, και σημαντική προσωπικότητα της Microsoft για θέματα τεχνολογίας τεχνητής νοημοσύνης,  Σον Αλεξάντερ  (Microsoft Principal Director, Microsoft AI, Microsoft Corp.) μίλησε για το  πώς έχει εξελιχθεί το η τεχνητή νοημοσύνη (ΑΙ) και πού έχει φτάσει η τεχνολογία της εταιρείας: «Το ΑΙ μιλάει για λογική, κατανόηση και αλληλεπίδραση . Τα τελευταία χρόνια έχουμε πετύχει στις 4 βασικές διαστάσεις της φυσικής αλληλεπίδρασης: στην αναγνώριση εικόνας, την αναγνώριση ομιλίας, την αυτόματη μετάφραση και την αυτόματη κατανόηση, όταν δηλαδή ένα bot μπορεί να απαντήσει σε ερωτήσεις, κατανοώντας τα συμφραζόμενα. Η Microsoft σε όλους αυτούς τους τομείς, είναι πολύ πιο μπροστά από όλες τις άλλες εταιρείες μαζί». Ο Κρις Μπράουερ, Director of Innovation in theInstitute of Management Studies at Goldsmiths, University of London, αναφέρθηκε στο παράδειγμα της Βρετανίας: «Το Ηνωμένο Βασίλειο έχει τη δυνατότητα να γίνει παγκόσμιος ηγέτης στην ανάπτυξη του ΑΙ, αρκεί οι οργανισμοί να ενεργήσουν τώρα». Για να γίνει αυτό, είναι εξαιρετικά σημαντική η ανάπτυξη των απαραίτητων δεξιοτήτων: Οι εταιρείες πρέπει να έχουν στρατηγική σκέψη για το πώς μπορούν να βοηθήσουν τους ανθρώπους τους να προσαρμοστούν στις νέες τεχνολογίες. Με τους ταχείς ρυθμούς ανάπτυξης, είναι πιο σημαντικό από ποτέ οι επιχειρηματικοί ηγέτες να υιοθετήσουν μία υπεύθυνη προσέγγιση για την ενσωμάτωση του ΑΙ, ώστε να διασφαλίσουμε ότι το δυναμικό των επιχειρήσεων θα αισθάνεται και θα κατανοεί τα οφέλη από τις νέες τεχνολογίες. Ο Μάικ Μπουγκέμπε, διεθνής ομιλητής και ιδρυτής του Lens.ai, είπε μεταξύ άλλων: «Το ΑΙ είναι ένα ταξίδι, μια διαρκής αναζήτηση. Μία και μόνο ιδέα δεν είναι ποτέ αρκετή!» και συνέχισε τονίζοντας: «Για να επιτύχει μια εταιρεία, πρέπει να αλλάξει τρόπο σκέψης, όχι developer. Δεν είναι οι αλγόριθμοι το πρόβλημα, αλλά η έλλειψη εκπαίδευσης της ηγεσίας. Η υγιής και έξυπνη ηγεσία φροντίζει να εκπαιδεύεται». Ο  Δρ. Νίκολας Χριστάκις, ο ελληνικής καταγωγής καθηγητής του Γέηλ , που έχει χαρακτηριστεί  δύο φορές από το περιοδικό Time ως ο άνθρωπος με τη μεγαλύτερη επιρροή παγκοσμίως , ανέφερε κατά τη διάρκεια της ομιλίας του: «Σκοπός του ΑΙ πρέπει να είναι η επικοινωνία και η αλληλεπίδραση μεταξύ των ανθρώπων. Να τους κάνει να συντονίζονται μεταξύ τους, να συνεργάζονται, να συμπλέουν, να μοιράζονται. Το κοινωνικό κεφάλαιο (social capital) στους οργανισμούς, τις εταιρείες και τις κοινότητες δημιουργείται από τις αλλαγές στις σχέσεις των ανθρώπων. Οι αλλαγές είναι που κάνουν μια ομάδα ανθρώπων πιο παραγωγική και ικανή να πετύχει πράγματα που δεν μπορούσε να πετύχει πριν. Και για αυτό είναι σημαντικά τα κοινωνικά δίκτυα, γιατί κάνουν τον κόσμο μας καλύτερο». Τέλος, ο developer της Microsoft, Σακίμπ Σαΐχ, αναφέρθηκε στην εφαρμογή Seeing AI που ανέπτυξε, η οποία περιγράφει σε ανθρώπους με προβλήματα όρασης τον κόσμο γύρω τους και τους βοηθά να κινούνται με άνεση στο περιβάλλον. «Κάθε εμπόδιο είναι μια ευκαιρία για να δημιουργήσουμε μία νέα λύση. Η τεχνολογία σήμερα οφείλει να εξυπηρετεί τον άνθρωπο και να τον συμπεριλαμβάνει σε κάθε στάδιο». Χάνοντας την όρασή του στα 7 του χρόνια, ο Σακίμπ χρησιμοποίησε την εφευρετικότητά του και τις δυνατότητες της τεχνητής νοημοσύνης, για να δημιουργήσει ένα νέο κόσμο για τον ίδιο, αλλά και για εκατομμύρια συνανθρώπους του, οι οποίοι αντιμετωπίζουν προβλήματα όρασης. Η Τεχνητή Νοημοσύνη δεν είναι τόσο μακρινή όσο φαντάζει,  ούτε κινείται στο πλαίσιο της επιστημονικής φαντασίας.  Είναι πραγματική και έχει ήδη ενσωματωθεί στην καθημερινότητά μας. Αυτό διαπίστωσαν και όσοι είδαν από κοντά τις εφαρμογές του ΑΙ στη χώρα μας, στον ειδικά διαμορφωμένο χώρο ""AI Innovator's Hub"", όπου 13πρωτοπόρες ελληνικές εταιρείες-συνεργάτες της Microsoft, παρουσίασαν το πώς μπορεί να σχεδιαστεί και να εφαρμοστεί το ΑΙ, προκειμένου να βοηθήσει τις επιχειρήσεις να αναπτυχθούν. Οι επισκέπτες του 4ου Microsoft συνεδρίου είδαν επίσης από κοντά δύο διαδραστικές εγκαταστάσεις βγαλμένες από το μέλλον, οι οποίες απευθύνονταν κυρίως σε επαγγελματίες. Το ""The Store of the Future"" και το ""The Factory of the Future"" παρουσιάστηκαν οι δυνατότητες που ανοίγονται στους επαγγελματίες για τον μετασχηματισμό των επιχειρήσεών τους, μέσα από λύσεις ΑΙ που έχουν αναπτύξει συνεργάτες της εταιρείας. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/176815/gkari-kasparof-oi-anthropoi-den-tha-antikatastathoyn-apo-tis-mixanes
tech,www.cnn.gr,CodeBiz 2019: Ο πιο ανατρεπτικός διαγωνισμός για Coders & Bizers έφτασε στο τέλος του!,"15:10 Παρασκευή, 12 Απριλίου 2019","Newsroom, CNN Greece","Το CodeBiz 2019 έφτασε στο τέλος του! Τα δύο τελευταία Σαββατοκύριακα του Μαρτίου οι διαγωνιζόμενοι συναντήθηκαν στο  Innovathens   powered by Samsung, παρουσίασαν τις ιδέες τους, έγιναν ομάδες, έλαβαν πολύτιμη βοήθεια από τους μέντορες και προσπάθησαν να φτάσουν στην κορυφή. Δύο διήμερα γεμάτα καινοτομία, προγραμματισμό και business plans έκλεισαν με τον Μεγάλο Τελικό στο  Σεράφειο του Δήμου Αθηναίων   όπου το ring κατέκτησε η e-Stand! Η e-Stand υπόσχεται να βελτιώσει τον τρόπο που ψωνίζουμε στην λαϊκή αγορά! Η νικήτρια ομάδα κέρδισε ένα start-up bundle το οποίο περιείχε έπαθλα από το Πλαίσιο, την ecinisi.gr, την Lancom, το Κέντρο Προετοιμασίας Κουτσοδόντης, την Coco-Mat και το Athens Digital Lab του Δήμου Αθηναίων με σκοπό να συνεχίσει να εξελίσσει την ιδέα της και μετά τον διαγωνισμό. Η 1η χρονιά του CodeBiz ξεπέρασε τις προσδοκίες όλων. Η δημιουργικότητα και η όρεξη των συμμετεχόντων εντυπωσίασαν τους μέντορες και τους κριτές, οι οποίοι βοήθησαν τις ομάδες να αναπτύξουν τις ιδέες τους και μέσα σε τόσο λίγο χρόνο να δημιουργήσουν ένα νέο και καινοτόμο προϊόν. Μέχρι το επόμενο CodeBiz, μη ξεχνάς, Battle your Way to the Top! Περιμένουμε να σε δούμε εκεί! Μείνε συντονισμένος για φωτογραφίες και βίντεο από το CodeBiz 2019: Website   |  Facebook Page  |  Facebook Event Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/172695/codebiz-2019-o-pio-anatreptikos-diagonismos-gia-coders-bizers-eftase-sto-telos-toy
tech,www.cnn.gr,Δημιουργήθηκε η πρώτη εφαρμογή κινητού που μπορεί να διαγνώσει την ωτίτιδα,"11:31 Δευτέρα, 20 Μαίου 2019","Newsroom, CNN Greece","Ερευνητές στις  ΗΠΑ  δημιούργησαν την πρώτη εφαρμογή για « έξυπνο »  κινητό τηλέφωνο , η οποία μπορεί να διαγνώσει τις  μολύνσεις των  αυτιών  στα παιδιά, εκπέμποντας ένα  ανεπαίσθητο   ήχο  και ακούγοντας τον τρόπο με τον οποίο ο ήχος αντανακλάται πίσω. Για να λειτουργήσει η εφαρμογή (app), το μόνο που χρειάζεται είναι ένα  smartphone   κι ένα  χωνί  από διπλωμένο χαρτί. Σύμφωνα με τη μελέτη που δημοσιεύτηκε στο αμερικανικό ιατρικό περιοδικό «Science Translational Medicine», η νέα εφαρμογή  ανιχνεύει με ποσοστό ακρίβειας 85%  κατά πόσο υπάρχει υγρό πίσω από το τύμπανο του αυτιού. Τα παιδιά πολύ συχνά εμφανίζουν  ωτίτιδες , οι οποίες έχουν ασαφή συμπτώματα (π.χ. πυρετό) ή τα ίδια δεν είναι σε θέση να υποδείξουν τι ακριβώς είναι αυτό που τα ενοχλεί. Αποτελεί επομένως πρόκληση για το γονιό να κρίνει πότε πρέπει να πάει το παιδί του σε ειδικό. Η εφαρμογή, που έρχεται να λύσει αυτό το πρόβλημα και δημιουργήθηκε από ερευνητές του Πανεπιστημίου της Ουάσιγκτον στο Σιάτλ με επικεφαλής τον αναπληρωτή καθηγητή Σιάμ Γκολακότα και τον Τζάστιν Τσαν, εκπέμπει ένα  συνεχόμενο ήχο διάρκειας μόλις 150 χιλιοστών του δευτερολέπτου  μέσω του χάρτινου χωνιού, το οποίο τοποθετείται κοντά στο αυτί. Τόσο οι οξείες όσο και οι χρόνιες λοιμώξεις του αυτιού δημιουργούν υγρό πίσω από το τύμπανο, με αποτέλεσμα ο ήχος που κανονικά θα δονούσε το τύμπανο, να ανακλάται πίσω απαράλλαχτος. Η εφαρμογή, που χρησιμοποιεί ένα  ειδικό αλγόριθμο  για να «διαβάσει» τον ήχο, έχει ελεγχθεί σε παιδιά ηλικίας 18 μηνών έως 17 ετών και η κατά 85% διαγνωστική αποτελεσματικότητά της, όσον αφορά την ύπαρξη υγρού λόγω της λοίμωξης, φανερώνεται από τη σύγκριση της με εξειδικευμένες ιατρικές μεθόδους όπως είναι το τυμπανόγραμμα. Η συγκεκριμένη εφαρμογή  μπορεί να χρησιμοποιηθεί με όλους τους τύπους χαρτιού και με διαφορετικά είδη smartphone . Η καινοτομία της έγκειται ακριβώς στο ότι είναι εύκολη στη χρήση, οπότε μπορούν και οι ίδιοι οι γονείς να τη χρησιμοποιήσουν αποτελεσματικά, ώστε να αποφασίσουν εάν το παιδί τους χρήζει επίσκεψης σε γιατρό. Οι ερευνητές δεν βρήκαν καμία διαφορά στην ακρίβεια ανάμεσα στους ωτορινολαρυγγολόγους και στους γονείς που δοκίμασαν μόνοι τους την εφαρμογή στα παιδιά τους. Η εφαρμογή πρέπει να εγκριθεί πρώτα από την Υπηρεσία Τροφίμων και Φαρμάκων (FDA) των ΗΠΑ, κάτι που αναμένεται έως το τέλος του έτους, προτού κυκλοφορήσει στην αγορά. Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/177335/dimioyrgithike-i-proti-efarmogi-kinitoy-poy-mporei-na-diagnosei-tin-otitida
tech,www.cnn.gr,Facebook: Με τη χρήση της τεχνητής νοημοσύνης θα σέβεται περισσότερο τους νεκρούς χρήστες του,"15:10 Τετάρτη, 10 Απριλίου 2019","Newsroom, CNN Greece","Το  Facebook  ανακοίνωσε χθες, Τρίτη, ότι πλέον  οι αλγόριθμοί του θα σέβονται περισσότερο τους χρήστες του που έχουν πεθάνει,  καθώς θα χρησιμοποιεί την   τεχνητή νοημοσύνη  προκειμένου οι φίλοι νεκρών χρηστών του  να μην λαμβάνουν ενημερώσεις για τα γενέθλιά τους  ή να μην τους προτείνεται να τους στέλνουν προσκλήσεις για εκδηλώσεις. Όταν κάποιος πεθαίνει, οι φίλοι ή οι συγγενείς του μπορούν να ζητούν από το Facebook να μετατρέπει τη σελίδα του σε  «λογαριασμό μνήμης» . Στην περίπτωση αυτή τον λογαριασμό διαχειρίζεται ένας  «νόμιμος εκπρόσωπος» , τον οποίο ο θανών θα έχει ορίσει από πριν. Στους «λογαριασμούς μνήμης»  δεν εμφανίζονται διαφημίσεις, υπενθυμίσεις για γενέθλια ή προτάσεις για νέους φίλους. Όμως υπάρχουν και προφίλ νεκρών χρηστών που δεν έχουν μετατραπεί σε «λογαριασμούς μνήμης», καθώς αυτή η αλλαγή «μπορεί να αποτελεί ένα μεγάλο βήμα το οποίο δεν είναι όλοι έτοιμοι να κάνουν αμέσως», επεσήμανε το Facebook. Σε αυτή την περίπτωση ο ιστότοπος κοινωνικής δικτύωσης θέλει να διασφαλίσει χάρη στη χρήση της τεχνητής νοημοσύνης ότι οι φίλοι του νεκρού δεν θα λαμβάνουν ειδοποιήσεις από εκείνον, εξήγησε η εταιρεία, ενώ πρόσθεσε ότι  θα δίνει στους συγγενείς του τη δυνατότητα να διαγράφουν τον λογαριασμό του. «Αν ένας λογαριασμός δεν έχει μετατραπεί ακόμη σε λογαριασμό μνήμης, θα χρησιμοποιούμε την τεχνητή νοημοσύνη για να εμποδίζουμε το προφίλ να εμφανίζεται με τρόπο που  θα προκαλεί οδύνη  (…). Εργαζόμαστε για να γίνουμε καλύτεροι και πιο γρήγοροι στο θέμα αυτό», τόνισε η εταιρεία. «Ελπίζουμε το Facebook να παραμείνει ένα μέρος όπου η μνήμη και το πνεύμα των αγαπημένων μας θα μπορεί να γιορτάζεται και να εξακολουθήσει να ζει», σχολίασε η Σέριλ Σάντμπεργκ υψηλόβαθμο στέλεχος της εταιρείας. Χρήστες του ιστότοπους κοινωνικής δικτύωσης έχουν παραπονεθεί συχνά ότι αναστατώνονται όταν το Facebook τους προτείνει να έχουν αλληλεπιδράσεις με κάποιον φίλο τους που έχει πεθάνει. Από το 2009 το Facebook δίνει τη δυνατότητα στους χρήστες να μετατρέπουν τα προφίλ των νεκρών χρηστών του σε «λογαριασμούς μνήμης». Σύμφωνα με την εταιρεία,  περισσότεροι από 30 εκατομμύρια χρήστες το κάνουν κάθε μήνα. Διαβάστε επίσης Τόσο καιρό μπορούσες να αφαιρείς το στικάκι από τον υπολογιστή σου χωρίς «ασφαλή κατάργηση»! H Google ξεκινά «ντελίβερι» με... drones LG: Η τεχνητή νοημοσύνη έρχεται δυναμικά και στο χώρο των οικιακών τεχνολογικών συσκευών",https://www.cnn.gr/tech/story/172417/facebook-me-ti-xrisi-tis-texnitis-noimosynis-tha-sevetai-perissotero-toys-nekroys-xristes-toy
tech,www.cnn.gr,«Ερχόμαστε»: H Disney «απειλεί» την παντοκρατορία του Netflix στο streaming ,"10:54 Παρασκευή, 12 Απριλίου 2019","Newsroom, CNN Greece","Παγκόσμια.. μάχη γιγάντων έρχεται στον χώρο του streaming , καθώς η Disney , πετώντας το γάντι στο Netflix , ανακοίνωσε -σε χολιγουντιανού τύπου εκδήλωση στο Λος Άντζελες - ότι η δική της ανταγωνιστική υπηρεσία streaming θα ξεκινήσει στις ΗΠΑ στις 12 Νοεμβρίου φέτος. Αργότερα θα επεκταθεί και σε άλλες χώρες, αν και προς το παρόν δεν δόθηκαν περαιτέρω συγκεκριμένες ημερομηνίες. επιθετική τιμολογιακή πολιτική Disney+ φθηνότερη της Netflix που ήδη θεωρείτο χαμηλή Στόχος H Disney+, που  θα είναι απαλλαγμένη διαφημίσεων , θα προσφέρει στους θεατές τις  κλασικές και σύγχρονες ταινίες  και τηλεοπτικές σειρές της Disney και άλλες παραγωγές ( Marvel, Pixar, National Geographic κ.α. ), ενώ πρόσφατα εξαγόρασε αντί  70 δισ. δολαρίων  τις ταινίες (π.χ. « Avatar ») και σειρές (π.χ. "" Simpsons "") της  20st Century Fox  του Ρούπερτ Μέρντοχ. Η νέα υπηρεσία θα είναι διαθέσιμη σε «έξυπνες» τηλεοράσεις, υπολογιστές, ταμπλέτες, παιγνιδομηχανές κ.α. «Βάζουμε μπροστά μια επιθετική στρατηγική. Πρέπει να είμαστε πολύ σοβαροί», δήλωσε ο διευθύνων σύμβουλος της Disney  Μπομπ Άιγκερ , σύμφωνα με το πρακτορείο Reuters και το BBC. Η εταιρεία έχει βάλει ως στόχο να  προσελκύσει 60 έως 90 εκατομμύρια συνδρομητές  και να εμφανίσει κερδοφορία έως το 2024. Σκοπεύει να επενδύσει τουλάχιστον ένα δισεκατομμύριο δολάρια για χρηματοδοτήσει πρωτότυπες παραγωγές το 2020 και δύο δισεκατομμύρια δολάρια έως το 2024. Μερικές νέες ταινίες θα προβάλλονται απευθείας στο Disney+, ενώ άλλες θα παίζονται πρώτα στους κινηματογράφους.  Welcome to the family,  @TheSimpsons .  #DisneyPlus   pic.twitter.com/OYAN1ziGsy 11 Απριλίου 2019 Παράλληλα με το Disney +, η εταιρεία θα προωθήσει διεθνώς την αμερικανική υπηρεσία streaming Hulu  (όπου η Disney είναι μέτοχος πλειοψηφίας), η οποία σήμερα έχει 25 εκατομμύρια συνδρομητές, αλλά αναμένεται να παρουσιάσει ζημιές 1,5 δισεκατομμυρίων δολαρίων φέτος. Η Disney στοχεύει οι συνδρομητές της Hulu να φθάσουν τα 40 έως 60 εκατομμύρια το 2024 και έως τότε να έχει καταστεί κερδοφόρα. Σύντομα η αγορά streaming θα γίνει ακόμη πιο ανταγωνιστική , καθώς άλλες μεγάλες εταιρείες, όπως η  Apple  (που ανακοίνωσε τη νέα της υπηρεσία  Apple TV+  τον Μάρτιο) και η  Warner Media της ΑΤ&Τ , έχουν τα δικά τους φιλόδοξα σχέδια. Ένα πρόβλημα για τη Disney είναι ότι είχε συνάψει συμφωνίες με άλλες εταιρείες streaming (και με το ίδιο το Netflix, από το οποίο εισέπραττε 150 εκατ. δολάρια), πουλώντας τους τα δικαιώματα για να προβάλουν μερικές ταινίες της. Τώρα όμως που αναπτύσσει τη δική της υπηρεσία streaming, πρέπει να περιμένει για να λήξουν αυτές οι δεσμευτικές συμφωνίες, κάτι που θα πάρει έως μια τετραετία.  Thrilled to share a first look at Disney+ with you!  pic.twitter.com/iiqjFjaNra 11 Απριλίου 2019 Από την άλλη, το Netflix, που δεν κάθεται με σταυρωμένα χέρια , αναμένεται να επενδύσει 15 δισεκατομμύρια δολάρια για νέο περιεχόμενο στην πλατφόρμα του φέτος. Αλλά μόνο οι ταινίες της Disney «έκοψαν» 900 εκατομμύρια εισιτήρια στους κινηματογράφους το 2018, τα οποία απέφεραν στην εταιρεία πάνω από επτά δισεκατομμύρια δολάρια, μια πηγή εσόδων που δεν έχει το Netflix, γι' αυτό άλλωστε αναγκάζεται να αυξάνει συνεχώς τον δανεισμό του, προκειμένου να χρηματοδοτεί τη συνεχή επέκτασή του. Το μεγάλο ερώτημα , σύμφωνα με τους αναλυτές της αγοράς, είναι πόσες συνδρομές streaming μπορεί να «σηκώσει» ταυτόχρονα ο μέσος καταναλωτής και πόσες από τις εταιρείες τελικά θα επιβιώσουν.  In year one, you'll be able to rediscover more than 7,500 episodes and 500 films from our library on  #DisneyPlus . 11 Απριλίου 2019 Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/172663/erxomaste-h-disney-apeilei-tin-pantokratoria-toy-netflix-sto-streaming
tech,www.cnn.gr,Grow your business: την επιχειρηματική επιτυχία φέρνουν οι άνθρωποι με την αρωγή της τεχνολογίας,"10:55 Σάββατο, 13 Απριλίου 2019",,"Σε μία εποχή όπου οι  ψηφιακές τεχνολογίες , πολλοί οργανισμοί αλλά και επιχειρηματίες θεωρούν ότι το κλειδί της επιτυχίας βρίσκεται στην αξιοποίηση και την εκτεταμένη χρήση της τεχνολογίας. Όμως, όσοι βρέθηκαν πριν από μερικές ημέρες στην ημερίδα της  Cosmote   με τίτλο  #GrowYourBusiness  -  Meet the Experts , άκουσαν τους ειδικούς να τονίζουν ότι η τεχνολογία είναι μεν σύμμαχος και άκρως απαραίτητη αλλά ο πιο καθοριστικός παράγοντας δεν είναι άλλος από τους ανθρώπους: τόσο αυτούς που εργάζονται μέσα στην επιχείρηση όσο και τους πελάτες της, καθώς η εμπειρία που έχουν οι τελευταίοι είναι από τις πιο σημαντικές παραμέτρους για μία πορεία ανάπτυξης. « Δεν γίνεται να προχωράς μόνος σου » ήταν η χαρακτηριστική ατάκα του  Άκη Πετρετζίκη , ο οποίος δηλώνει μεν μάγειρας αλλά ταυτόχρονα έχει δημιουργήσει τα τελευταία χρόνια έναν αρκετά πετυχημένο όμιλο με 200 εργαζόμενους και έντονη παρουσία στο Διαδίκτυο, στο ηλεκτρονικό εμπόριο, στις εκδόσεις αλλά και σε δραστηριότητες που σχετίζονται με το χώρο της εστίασης. Μία άποψη με την οπoία έδειχνε να συμφωνεί η  Ελένη Κεχρή , η οποία κλήθηκε να αλλάξει το οινοποιείο της οικογένειας της και αναφέρθηκε στις δυσκολίες και τις αδυναμίες που έχει μία οικογενειακή επιχείρηση. Στους παράγοντες της επιτυχίας, η κα Κεχρή, η οποία πέτυχε να φέρει στο προσκήνιο τη ρετσίνα περιέλαβε πέραν της ποιότητας και της σκληρής δουλειάς και εκείνον της σωστής επιλογής συνεργατών. Από τις πιο χαρακτηριστικές ατάκες ήταν πάντως και αυτή του  Θάνου Φαλάγγα , διευθυντή enterprise και business marketing του ομίλου ΟΤΕ, ο οποίος στη δική του ομιλία τόνισε ότι « ο άνθρωπος είναι και θα είναι πάνω από όλα », έχοντας νωρίτερα επισημάνει πως η τεχνολογία είναι σύμμαχος για όποια επιχείρηση επιδιώκει την ανάπτυξη, ενώ τόνισε ότι πολλές από τις τεχνολογίες που φαντάζουν φουτουριστικές είναι ήδη εδώ. Σύμφωνα με τον κ. Φαλάγγα,  οι ψηφιακές τεχνολογίες μπορούν να βοηθήσουν μία επιχείρηση να οργανωθεί καλύτερα , να είναι περισσότερο παραγωγική και να μειώσει το κόστος λειτουργίας της με διάφορες εφαρμογές, αναφέροντας ως παραδείγματα, μεταξύ άλλων, τις λύσεις για την παρακολούθηση της κατανάλωσης ενέργειας, τη διαχείριση στόλου οχημάτων, το εικονικό τηλεφωνικό κέντρο αλλά και τις εφαρμογές κυβερνοασφάλειας. Όμως, εξίσου σημαντικό είναι πως η τεχνολογία μπορεί να βοηθήσει τις επιχειρήσεις να βελτιώσουν τις σχέσεις τους με τους πελάτες που είναι πλέον ένα από τα βασικά στοιχεία της επιτυχίας. Οι  σχέσεις με τους πελάτες  ήταν ένα σημείο όπου στάθηκαν αρκετοί από τους ομιλητές. Ο Βασίλης Βασιλειάδης από τη Vivid Vibes επεσήμανε ότι κάθε επιχείρηση θα πρέπει να έχει τη δική ιστορία, θα πρέπει να καταλαβαίνει τον πελάτη της και θα πρέπει να επιδιώκει να γίνει κομμάτι της «ιστορίας» του πελάτη της. Πώς μπορεί να επιτευχθεί αυτό; Ένας τρόπος είναι και η δημιουργία περιεχομένου που να είναι χρηστικό για τους πελάτες της όπως ανέφερε ο  Χρήστος Λάτος  από τον όμιλο της  Ogilvy  και ένα από τα πιο γνωστά στελέχη της αγοράς της επικοινωνίας στην Ελλάδα. Ο κ. Λάτος αναφέρθηκε αρκετά στη  χρήση περιεχομένου στα social media , τα οποία έχουν εξελιχθεί σε βασικό κομμάτι της στρατηγικής μάρκετινγκ των εταιρειών και προσφέρουν πλέον πολλές ευκαιρίες σε επιχειρήσεις κάθε μεγέθους να προβαίνουν σε εξαιρετικά αποδοτικές ενέργειες. Άλλωστε, όπως σημείωσε στη δική του παρουσίαση ο  Ηλίας Σούσης  ο οποίος είναι υπεύθυνος στη Google για τις τοπικές αγορές της Ελλάδας, της Βουλγαρίας, της Κύπρου και της Μάλτας, είμαστε πλέον στην εποχή του αποκαλούμενου performance marketing, όπου οι ενέργειες που γίνονται έχουν μετρήσιμα αποτελέσματα και αυτό είναι μία πολύ μεγάλη διαφορά σε σχέση με το παρελθόν. Πολλοί από τους περίπου  400 συμμετέχοντες  στην ημερίδα έδειχναν ιδιαίτερο ενδιαφέρον όταν οι παρουσιάσεις επικεντρώνονταν σε θέματα που σχετίζονται με τα μέσα κοινωνικής δικτύωσης. Ο κ. Πετρετζίκης ανέφερε ότι μία επιχείρηση θα πρέπει να δίνει έμφαση σε όλα τα γνωστά social media (Facebook, Instagram, Twitter, LinkedIn, YouTube) καθώς το καθένα από αυτά έχει το δικό του κοινό. Το κυριότερο, όμως, είναι, σύμφωνα με τον κ. Πετρετζίκη να υπάρχει συνέπεια και συνέχεια από την πλευρά της επιχείρησης καθώς πλέον δεν μπορείς να κοροϊδέψεις τους καταναλωτές. Πάντως, όσοι θεωρούν ότι τα μέσα κοινωνικής δικτύωσης είναι  βασικό εργαλείο  για την επιχείρηση τους μάλλον θα πρέπει να δώσουν έμφαση σε ορισμένα σημεία στα οποία αναφέρθηκε η  Άρτεμις Λαμπρινίδη , υπεύθυνη του τμήματος online marketing κ social media της Cosmote. Σύμφωνα με την κα Λαμπρινίδη, μία επιχείρηση θα πρέπει κατ’ αρχήν να αναρωτηθεί γιατί χρειάζεται τα social media, να καταλάβει ποιο είναι το κοινό της, έχοντας προετοιμαστεί και για αρκετές εκπλήξεις, να αποφασίσει τι θέλει να του πει, να επιλέξει το περιεχόμενο που θέλει να δημιουργήσει, όπως και να αποφασίσει πόσο συχνά θα πρέπει να «ποστάρει» και σε ποια μέσα. Η εκδήλωση στη Θεσσαλονίκη ήταν η πρώτη του νέου κύκλου δωρεάν ημερίδων για τους επαγγελματίες της Cosmote με τον επόμενο σταθμό να αναμένεται να ανακοινωθεί σύντομα. Η απόφαση για να προχωρήσει η Cosmote και σε δεύτερο κύκλο ημερίδων μάλλον λήφθηκε αρκετά εύκολα. «Η ανταπόκριση που υπήρξε στον πρώτο κύκλο του προγράμματος ήταν τέτοια που μας ώθησε να ξεκινήσουμε τον δεύτερο κύκλο του Grow Your Business» σημειώνει στο CNN Greece ο κ. Φαλάγγας. «Και μόνο το γεγονός ότι υπήρξαν πολλές περιπτώσεις ανθρώπων από επιχειρήσεις που ήρθαν και μας δήλωσαν ότι το πρόγραμμα τους βοήθησε να κάνουν το επόμενο βήμα, δείχνει ότι είναι κάτι που το χρειάζονται οι πιο μικρές επιχειρήσεις» τονίζει το στέλεχος του ομίλου ΟΤΕ. «Στο δεύτερο κύκλο θεωρήσαμε ότι πρέπει να διευρύνουμε την θεματολογία, για αυτό το λόγο μετεξελίξαμε το εκπαιδευτικό σεμινάριο σε μια ημερίδα με experts από διάφορους κλάδους της αγοράς. Μπορέσαμε έτσι να φέρουμε τους επαγγελματίες σε επαφή με επιτυχημένες επιχειρήσεις, να τους εξηγήσουμε πως η τεχνολογία μπορεί να λειτουργήσει ως σύμμαχος και ως εργαλείο μιας επιχείρησης, να τους μιλήσουμε για νέους τρόπους επικοινωνίας, για τα social media και για το πως μπορούν να πουλήσουν τις υπηρεσίες και τα προϊόντα τους ηλεκτρονικά. Η ανταπόκριση των μικρομεσαίων επιχειρήσεων είναι εντυπωσιακή και σκοπός είναι να συνεχίσουμε και σε άλλες πόλεις της Ελλάδας, δίνοντας έτσι την ευκαιρία σε όσες περισσότερες μικρομεσαίες επιχειρήσεις μπορούμε να συμμετάσχουν δωρεάν στις ημερίδες». Διαβάστε επίσης Viber: Αυτό το μήνυμα θα… αυτοκαταστραφεί Έρχεται μεγάλη αλλαγή στο TikTok με στόχο την προστασία των ανηλίκων Κορωνοϊός - Facebook: Άμεση ειδοποίηση των χρηστών για fake news ",https://www.cnn.gr/tech/story/172772/grow-your-business-tin-epixeirimatiki-epityxia-fernoyn-oi-anthropoi-me-tin-arogi-tis-texnologias
tech,www.cnn.gr,Εργαλεία του Αστεροσκοπείου αποκτά η NASA για την προσομοίωση αποστολής στον Άρη,"23:50 Σάββατο, 13 Απριλίου 2019","Newsroom, CNN Greece","Ο διαστημικός καιρός ""είναι ένα από τα πιο σημαντικά θέματα σε σχέση με τον Ήλιο και τη Γη"" . Αυτό τόνισε μιλώντας στον ραδιοφωνικό σταθμό του ΑΠΕ-ΜΠΕ, ""Πρακτορείο 104,9 FM"" η  Όλγα Μαλανδράκη,  κύρια ερευνήτρια Φυσικής Διαστήματος στο  Εθνικό Αστεροσκοπείο Αθηνών ,  Ινστιτούτο Αστρονομίας Αστροφυσικής Διαστημικών Εφαρμογών και Τηλεπισκόπησης. Εδώ και λίγες ημέρες η κ. Μαλανδράκη είναι  πρόεδρος του Solar-Terrestrial Sciences Division της Ευρωπαϊκής Ένωσης Γεωεπιστημών (EGU),  της μεγαλύτερης του τομέα στην Ευρώπη σε ό,τι αφορά τις διαστημικές επιστήμες και τους Πλανήτες διεθνώς. Εκπροσωπεί με αυτό τον τρόπο την επιστημονική κοινότητα για τα συγκεκριμένα θέματα και είναι η πρώτη φορά που άτομο ελληνικής καταγωγής, από Ερευνητικό Κέντρο στην Ελλάδα, καταλαμβάνει αυτή τη θέση. Η Ελληνίδα ερευνήτρια Φυσικής Διαστήματος, που πέτυχε τη σημαντικότατη αυτή διάκριση ανάμεσα σε εκλεκτούς συναδέρφους της από όλο τον κόσμο, εξήγησε πως σήμερα περισσότερο από ποτέ και με τα νέα σχέδια, που είναι υπό διαμόρφωση, σε σχέση με τα διαστημικά ταξίδια ανθρώπων μακρύτερα από τη Σελήνη,  υπάρχει ειδικός σχεδιασμός  σε ό,τι αφορά ακριβώς αυτό το δεδομένο,  την ""ανάγνωση"" του ηλιακού καιρού. ""οι κίνδυνοι δηλαδή που υπάρχουν από τις ηλιακές εκρήξεις""  θα αποκτηθούν από την αμερικανική NASA για κρίσιμες δοκιμές μεγάλη ηλιακή καταιγίδα έμφαση στον παράγοντα του χρόνου. καινούργιες αποστολές που θα πάνε κοντά στον Ήλιο Πηγή: ΑΠΕ-ΜΠΕ Οι νέες αυτές διεθνείς αποστολές όπως το  Parker Solar Probe  της NASA, που εκτοξεύτηκε τον Αύγουστο του 2018, αλλά και το  Solar Orbiter,  που θα εκτοξευτεί το 2020 και στο οποία συμμετέχει η ομάδα της Ελληνίδας επιστήμονα, θα δίνουν τα δεδομένα τους με μια καθυστέρηση δύο, τριών μηνών, οπότε δεν μπορούν να χρησιμοποιηθούν καθαρά για διαστημικό καιρό, θα δώσουν όμως τη δυνατότητα για πρόοδο στη θεμελιώδη κατανόηση του Ήλιου και θα ενισχύσουν τη γνώση του πώς λειτουργεί ""κάτι που θα μπορέσει να χρησιμοποιηθεί στα καινούργια μοντέλα που θα αναπτυχθούν για  περαιτέρω βελτίωση των μοντέλων που έχουμε  τώρα για διαστημικό καιρό"" όπως εξήγησε η κ. Μαλανδράκη. στόλος διαστημοπλοίων  η Ανθρωπότητα έχει το όραμα να μπορέσουμε να στείλουμε μια επανδρωμένη αποστολή στον πλανήτη Άρη ελληνική συνεισφορά μας επέλεξαν σε διεθνές επίπεδο.  Διαβάστε επίσης Grow your business: την επιχειρηματική επιτυχία φέρνουν οι άνθρωποι με την αρωγή της τεχνολογίας «Ερχόμαστε»: H Disney «απειλεί» την παντοκρατορία του Netflix στο streaming  Facebook: Με τη χρήση της τεχνητής νοημοσύνης θα σέβεται περισσότερο τους νεκρούς χρήστες του",https://www.cnn.gr/tech/story/172848/ergaleia-toy-asteroskopeioy-apokta-i-nasa-gia-tin-prosomoiosi-apostolis-ston-ari
