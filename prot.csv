subtopic,website,title,date,author,text,url
environment,www.cnn.gr,Τα μαύρα σφραγίσματα κάνουν κακό στο… περιβάλλον! ,"13:36 Κυριακή, 02 Φεβρουαρίου 2020","Newsroom, CNN Greece","Τη  σταδιακή μείωση  του αριθμού των εμφράξεων  οδοντιατρικού   αμαλγάματος (δηλαδή τα  μαύρα σφραγίσματα ) μέχρι το 2030, προβλέπει κανονισμός της ΕΕ. Όπως σχολιάζει στο Αθηναϊκό/Μακεδονικό Πρακτορείο Ειδήσεων ο πρόεδρος της Ελληνικής  Οδοντιατρικής   Ομοσπονδίας   Αθανάσιος   Δεβλιώτης , η ΕΕ προτείνει την κατάργηση του οδοντιατρικού αμαλγάματος για την προστασία του περιβάλλοντος και όχι γιατί αποτελούν απειλή για την υγεία. «Το οδοντιατρικό αμάλγαμα με το χαρακτηριστικό μεταλλικό του χρώμα που περιέχει υδράργυρο και χρησιμοποιείται για πάνω από 150 χρόνια από οδοντιάτρους, έχει αρχίσει να καταργείται. Θεωρείται από τα πιο ανθεκτικά υλικά αποκαταστάσεων και δεν αποτελεί απειλή για την υγεία. Οπότε, οι ασθενείς που έχουν μαύρα σφραγίσματα στο στόμα τους δεν πρέπει σε καμία περίπτωση να πανικοβάλλονται γιατί δεν κινδυνεύουν να εμφανίσουν κάποιο νόσημα. Η κατάργησή του από την ΕΕ συνίσταται για την προστασία του περιβάλλοντος», υπογραμμίζει ο κ. Δεβλιώτης. Ο πρόεδρος της Ελληνικής Οδοντιατρικής Ομοσπονδίας, εξηγεί πως «με την τοποθέτηση ή αφαίρεση των μαύρων σφραγισμάτων κάποια ποσότητα περισσευμάτων πηγαίνει μέσω της αποχέτευσης των οδοντιατρείων στη θάλασσα και στο υπέδαφος, προκαλώντας απόβλητα ενώσεων υδραργύρου που ανακυκλώνονται στο περιβάλλον. Ο υδράργυρος μπορεί να εντοπιστεί στον αέρα, στις τροφές και στο νερό». Προσθέτει ότι, σύμφωνα με τον κανονισμό της ΕΕ, κάθε οδοντιατρείο πλέον πρέπει να είναι εφοδιασμένο με ειδικές ""παγίδες"" αμαλγάματος για να μη διαφεύγουν υπολείμματα προς την αποχέτευση. Σύμφωνα με τον πρόεδρο της Ελληνικής Οδοντιατρικής Ομοσπονδίας, η αφαίρεση των μαύρων σφραγισμάτων προτείνεται μόνο σε περιπτώσεις που αυτό κρίνεται απαραίτητο για ιατρικούς λόγους, όπως όταν υπάρχει επανατερηδονισμός ή κάταγμα δοντιού.   Συγκεκριμένα, «αν μία έμφραξη αμαλγάματος είναι ανατομικά ακέραια, δεν προκαλεί συμπτώματα και ευαισθησίες στα δόντια και δεν κατακρατεί τροφές στο μεσοδόντιο διάστημα, δεν υπάρχει κανένας λόγος αντικατάστασής της. Όταν το μαύρο σφράγισμα είναι ""ταλαιπωρημένο"", έχει υποστεί ρωγμές, έχει αποκολληθεί από τους οδοντικούς ιστούς ή το δόντι εμφανίζει ευαισθησία στο ζεστό- κρύο, πρέπει να προχωρήσουμε σε αντικατάσταση».   Βέβαια, όπως αναφέρει, υπάρχουν και ασθενείς που επιθυμούν να αφαιρέσουν τα μαύρα σφραγίσματα μόνο για αισθητικούς λόγους. Τα λευκά σφραγίσματα ""μιμούνται"" το φυσικό χρώμα των δοντιών και έχουν καλύτερο αισθητικό αποτέλεσμα από τα μαύρα σφραγίσματα. Ο κ. Δεβλιώτης, προσθέτει πως υπάρχουν όμως και περιπτώσεις για τις οποίες η καλύτερη επιλογή είναι το οδοντιατρικό αμάλγαμα. «Συγκεκριμένα, σε ειδικούς ασθενείς, σε ασθενείς με προβλήματα συμπεριφοράς που δεν μπορούν να ακολουθήσουν τις οδηγίες του οδοντιάτρου την ώρα της θεραπείας και σε θεραπείες υπό γενική αναισθησία προτιμάμε να τοποθετήσουμε εμφράξεις αμαλγάματος για την επίτευξη ενός ασφαλούς και ικανοποιητικού αποτελέσματος. Στα δύσκολα σφραγίσματα και όταν είναι δύσκολη η επίτευξη στεγνού περιβάλλοντος στο στόμα προτιμάμε τα μαύρα σφραγίσματα για καλύτερη διατήρηση του αποτελέσματος». Διευκρινίζει ότι η ρητίνη είναι πιο ""ευαίσθητο"" υλικό και αν ο οδοντίατρος έχει έναν ασθενή που δεν συνεργάζεται για να δημιουργηθεί στεγνό περιβάλλον, είναι πολύ πιθανό το λευκό σφράγισμα να ξεκολλήσει και ο ασθενής να αναγκαστεί να επισκεφθεί ξανά τον οδοντίατρό του.   Πάντως, σύμφωνα με τον κανονισμό της ΕΕ, καταλήγει ο πρόεδρος της Ελληνικής Οδοντιατρικής Ομοσπονδίας, οι εμφράξεις οδοντιατρικού αμαλγάματος πρέπει πλέον να αποφεύγονται σε νεογιλά δόντια, σε παιδιά κάτω των 15 ετών, σε έγκυες ή θηλάζουσες γυναίκες, εκτός εάν για κάποιο λόγο, όπως προαναφέραμε, κρίνεται αναγκαία η τοποθέτησή τους από τον οδοντίατρο.  Διαβάστε επίσης Κλιματική αλλαγή: Το 2019 η πιο θερμή χρονιά στην Ευρώπη CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/206117/ta-mayra-sfragismata-kanoyn-kako-sto-perivallon
environment,www.cnn.gr,Οι επιστήμονες μόλις ανακάλυψαν μια ακόμη σημαντική αιτία για το λιώσιμο των πάγων στη Γροιλανδία,"13:29 Τρίτη, 04 Φεβρουαρίου 2020","Newsroom, CNN Greece","Οι  επιστήμονες  εδώ και πολύ καιρό γνωρίζουν ότι η  αύξηση της θερμοκρασίας του πλανήτη  συνεισφέρουν τα μέγιστα στο  λιώσιμο των πάγων  στη  Γροιλανδία . Μία νέα μελέτη, ωστόσο, αποτυπώνει μια ακόμη  πρόκληση  για το  περιβάλλον  και μάλιστα... από κάτω.  Πρόκειται για τις ποσότητες  θερμού νερού  από τον  ωκεανό  που ρέει κάτω από τους απέραντους πάγους, και συμβάλει στο  λιώσιμό  τους με μεγαλύτερη  ταχύτητα . Τα ευρήματα δημοσιεύθηκαν τη Δευτέρα στο περιοδικό  Nature Geoscience  από ερευνητές που μελέτησαν μία από τις πολλές  «γλώσσες»  του παγετώνα  Nioghalvfjerdsfjorden  - γνωστού και ως 79° βόρειου παγετώνα - στη βορειοανατολική Γροιλανδία. Μία  γλώσσα παγετώνα  είναι μια λωρίδα πάγου που πλέει πάνω στο νερό χωρίς να αποσπάται από τον πάγο.  Η έρευνα αποκάλυψε ένα  υποβρύχιο ρεύμα  πλάτους μεγαλύτερου από ένα μίλι, όπου μεγάλη ποσότητα ιδιαιτέρως θερμού νερού από τον Ατλαντικό Ωκεανό είναι ικανή να φτάσει κατευθείαν στους πάγους, επιταχύνοντας την  τήξη  του.  13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: 13 Photos: «Η αιτία της επιτάχυνσης του λιωσίματος των πάγων είναι πλέον ξεκάθαρη», δήλωσε η  Τζανίν Σάφερ , ωκεανογράφος του Ινστιτούτου  Alfred Wegener  στη Γερμανία, η οποία ηγήθηκε της ομάδας ερευνητών, σε μια ανακοίνωση σχετικά με τα  ευρήματα . Oι επιστήμονες βρήκαν επίσης ένα παρόμοιο θερμό ρεύμα που ρέει κοντά σε έναν άλλο από τους παγετώνες της  Γροιλανδίας , όπου μια γλώσσα πάγου είχε πρόσφατα αποκοπεί προς τον ωκεανό.   Η μαζική απώλεια των πάγων της Γροιλανδίας είναι αυτή τη στιγμή η μεγαλύτερη αιτία για την άνοδο του επιπέδου της θάλασσας παγκοσμίως, και σύμφωνα με μελέτη που δημοσιοποιήθηκε τον Δεκέμβριο στο περιοδικό Nature, η Γροιλανδία χάνει πάγους με ρυθμό επτά φορές μεγαλύτερο από ό,τι το 1992. Πρακτικά αυτό σημαίνει ότι, σύμφωνα με τις εκτιμήσεις, άλλα επτά εκατοστά  ανόδου της στάθμης των ωκεανών της Γης θα πρέπει να αναμένονται έως το 2100 μόνο εξαιτίας της Γροιλανδίας. Από το 1992 έως σήμερα οι απώλειες πάγου της Γροιλανδίας έχουν συμβάλει κατά τουλάχιστον ένα εκατοστό στην άνοδο των θαλασσών, ενώ οι συνολικές απώλειες από άλλους παγετώνες και την Ανταρκτική έχουν προκαλέσει μια άνοδο κατά περίπου 7,5 εκατοστά την ίδια περίοδο. Σε όλο τον κόσμο 630 εκατομμύρια άνθρωποι εκτιμάται ότι ήδη ζουν σε παράκτια εδάφη που μπορεί να πλημμυρίζουν κάθε χρόνο έως το 2100 . Οι 96 πολικοί επιστήμονες της ερευνητικής κοινοπραξίας IMBIE (Ice Sheet Mass Balance Inter-comparison Exercise) από 50 επιστημονικούς φορείς, με επικεφαλής τον καθηγητή 'Αντριου Σέφερντ του βρετανικού Πανεπιστημίου του Λιντς, που παρήγαγαν την πιο πλήρη εικόνα για τη διαχρονική τήξη των πάγων της Γροιλανδίας κατά την περίοδο 1992-2018, έκαναν τη σχετική δημοσίευση στο περιοδικό ""Nature"", χρησιμοποιώντας δορυφορικά και άλλα στοιχεία. Τα ευρήματα αποτύπωσαν ότι η Γροιλανδία έχει χάσει 3,8 τρισεκατομμύρια τόνους πάγου από το 1992, αρκετούς για να ανέβουν τα επίπεδα της θάλασσας παγκοσμίως κατά σχεδόν 11 χιλιοστά (συγκεκριμένα 1,06 εκατοστά). Scientists find another threat to Greenland's glaciers lurking beneath the ice , by Gisela Crespo, CNN Διαβάστε επίσης Έρευνα προειδοποιεί για το λιώσιμο των πάγων στην Αρκτική - Το «καταστροφικό» σενάριο Κλιματική αλλαγή: Το 2019 η πιο θερμή χρονιά στην Ευρώπη CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο",https://www.cnn.gr/news/perivallon/story/206363/oi-epistimones-molis-anakalypsan-mia-akomi-simantiki-aitia-gia-ton-liosimo-ton-pagon-sti-groilandia
environment,www.cnn.gr,Το Σίδνεϊ εκπέμπει SOS: Επικίνδυνο τοξικό νέφος κάλυψε την πόλη,"12:00 Τρίτη, 19 Νοεμβρίου 2019","Newsroom, CNN Greece","Σοβαρά προβλήματα για τη δημόσια υγεία αλλά και για το  περιβάλλον  έχει προκαλέσει το πυκνό τοξικό νέφος  που έχει καλύψει το  Σίδνεϊ , εξαιτίας των πυρκαγιών που καταστρέφουν τις ανατολικές ακτές της Αυστραλίας από την Παρασκευή. Το επίπεδο της ατμοσφαιρικής μόλυνσης στο  Σίδνεϊ  έχει φτάσει σε  «επικίνδυνο» επίπεδο , σύμφωνα με τα επίσημα στοιχεία, με τη συγκέντρωση των μικροσωματιδίων PM 2,5 να φτάνει τα 186 μέρη ανά εκατομμύριο στο βορειοδυτικό τμήμα της πόλης, ποσοστό που συγκρίνεται με αυτό που είχε καταγραφεί νωρίτερα αυτό τον μήνα στο Νέο Δελχί της Ινδίας. Σύμφωνα με το ΑΠΕ – ΜΠΕ, οι κάτοικοι της πόλης έλαβαν  συστάσεις να μην επιδίδονται σε φυσικές δραστηριότητες  σε εξωτερικούς χώρους. Τα μικροσωματίδια επηρεάζουν το αναπνευστικό σύστημα των ανθρώπων  και ενδέχεται να επιδεινώνουν ήδη υπάρχοντα καρδιολογικά και πνευμονολογικά προβλήματα, εξήγησε ο διευθυντής περιβαλλοντικής υγείας της πολιτείας της Νέας Νότιας Ουαλίας Ρίτσαρντ Μπρουμ. ερεθισμό στα μάτια, τη μύτη και τον λαιμό «Ωστόσο οι άνθρωποι που πάσχουν από  άσθμα, φύσημα και στηθάγχη  είναι πιο ευαίσθητοι στις επιπτώσεις του καπνού», πρόσθεσε ο Μπρουμ.  Sydney air quality has plummeted due to bushfire smoke, with some areas matching the level of air pollution in New Dehli  pic.twitter.com/u0sjzm49dV November 19, 2019 Το  νέφος  που καλύπτει το  Σίδνεϊ , πρωτεύουσα της Νέας Νότιας Ουαλίας, προέρχεται σε μεγάλο μέρος από την τεράστια πυρκαγιά που μαίνεται εδώ και ημέρες και έχει καταστρέψει δύο εθνικά πάρκα, περίπου 100 χιλιόμετρα βορειοδυτικά της πόλης. Ήδη έχουν καεί σχεδόν  1.400.000 στρέμματα θαμνότοπου . Έξι άνθρωποι έχουν χάσει τη ζωή τους  και εκατοντάδες σπίτια έχουν υποστεί ζημιές από τις πυρκαγιές στις πολιτείες Νέα Νότια Ουαλία και Κουίνσλαντ από την αρχή της εποχής των πυρκαγιών τον Σεπτέμβριο.  Flying to Adelaide from Sydney the white is not clouds, but smoke from the enormous bushfire front  pic.twitter.com/cDQjIa3XoV November 19, 2019 Οι  αυξημένες θερμοκρασίες , που αναμένεται να φτάσουν τους 40 βαθμούς Κελσίου, όπως και οι ισχυροί άνεμοι αλλά και το χαμηλό επίπεδο υγρασίας ενισχύουν τον κίνδυνο για νέες πυρκαγιές αύριο Τετάρτη. Περισσότερες από 110 εστίες εξακολουθούν να είναι ενεργές, ενώ  εκατοντάδες σπίτια έχουν υποστεί ζημιές   ή έχουν καταστραφεί . Τέτοιες πυρκαγιές σημειώνονται κάθε χρόνο στην Αυστραλία στη διάρκεια της άνοιξης και του καλοκαιριού. Όμως φέτος η εποχή των πυρκαγιών ξεκίνησε νωρίτερα, με τις  φωτιές να είναι πολύ πιο έντονες  και γι’ αυτό αναμένεται να είναι μία από τις χειρότερες στην ιστορία της χώρας. Διαβάστε επίσης Κλιματική αλλαγή: Το 2019 η πιο θερμή χρονιά στην Ευρώπη CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/197858/to-sidnei-ekpempei-sos-epikindyno-toxiko-nefos-kalypse-tin-poli
environment,www.cnn.gr,Σπάνιο στιγμιότυπο: Ελάφι με… τρία κέρατα εντοπίστηκε στο Μίσιγκαν,"18:54 Παρασκευή, 15 Νοεμβρίου 2019","Newsroom, CNN Greece","Πέντε χρόνια πριν, ένας συνταξιούχος πολιτικός από το  Μίσιγκαν , «υποσχέθηκε» στους φίλους του στο  Facebook   να ανεβάζει κάθε μέρα από μία  φωτογραφία  κατά τη βόλτα με τον σκύλο του. Έτσι, το περασμένο Σαββατοκύριακο  φωτογράφισε ένα  ελάφι . Υπό κανονικές συνθήκες, μία τέτοια εικόνα δεν θα αποτελούσε κάτι ιδιαίτερο καθώς στη βόρεια Αμερική ζουν τουλάχιστον 30 εκατομμύρια ελάφια. Ωστόσο, όταν ο Steven Lindberg ανήρτησε τη φωτογραφία στο προφίλ του παρατήρησε πως  το ελάφι είχε …  τρία κέρατα . Κτηνίατρος δήλωσε ότι οι  πιθανότητες  να εντοπιστεί ένα τέτοιο ζώο είναι « μία στο ένα εκατομμύριο ». Άλλοι, σύμφωνα με το δημοσίευμα της  Guardian , αναφέρουν πως ενδεχομένως να είναι ακόμη πιο σπάνιο από ό,τι εκτιμάται.  Ο 75χρονος Lindberg που παλιότερα ήταν και κυνηγός, δήλωσε πως τα τελευταία 20 χρόνια  δεν σκοτώνει   ζώα . «Όταν έχω μια φωτογραφία ενός ελαφιού, είμαι το ίδιο ενθουσιασμένος».  Διαβάστε επίσης Κλιματική αλλαγή: Το 2019 η πιο θερμή χρονιά στην Ευρώπη CNN Spotlight - Φλόριντα: Περίοδος ωοτοκίας για τις θαλάσσιες χελώνες στην παραλία Τζούνο Κορωνοϊός - Εθνικό Αστεροσκοπείο: Τα περιοριστικά μέτρα έχουν θετικές επιπτώσεις στο περιβάλλον",https://www.cnn.gr/news/perivallon/story/197458/spanio-stigmiotypo-elafi-me-tria-kerata-entopistike-sto-misigkan
Περιβάλλον,www.protagon.gr,Επέτειος: Ολοι ενωμένοι – στο Διαδίκτυο – για τη διάσωση του πλανήτη μας,22 Απριλίου 2020,Protagon Team," Στις 22 Απριλίου του 1970 τουλάχιστον 20 εκατομμύρια Αμερικανοί –το 10% του πληθυσμού των ΗΠΑ εκείνη την περίοδο– από χιλιάδες σχολεία, κολέγια, πανεπιστήμια, μικρές κοινότητες, πόλεις και μητροπόλεις των ΗΠΑ βγήκαν στους δρόμους, καταγγέλλοντας την αδιαφορία αλλά και την άγνοια για το περιβάλλον και απαιτώντας ένα νέο βιώσιμο μοντέλο ανάπτυξης με στόχο την προστασία του πλανήτη. Εκείνη ήταν η πρώτη Ημέρα της Γης, η καθιέρωση της οποίας αρχικά στις ΗΠΑ και στη συνέχεια σε ολόκληρο τον κόσμο αποτέλεσε τη βάση για τη δημιουργία και την ανάπτυξη του σύγχρονου περιβαλλοντικού κινήματος. Από τότε έως και σήμερα, κάθε χρόνο, στις 22 Απριλίου, εκατοντάδες εκατομμύρια άνθρωποι από κάθε γωνιά της Γης συμμετέχουν σε πλήθος εκδηλώσεων με στόχο, πλέον, την άμεση λήψη δραστικών μέτρων για τη διάσωση του κόσμου που μας περιβάλλει. Φέτος, ωστόσο, κατά τον εορτασμό της συμπλήρωσης 50 χρόνων από τότε που η ανθρωπότητα άρχισε σιγά σιγά να συνειδητοποιεί την απειλή της καταστροφής του περιβάλλοντος και της κλιματικής αλλαγής, εκατοντάδες εκατομμύρια άνθρωποι δεν θα ξεχυθούν σε δρόμους και πλατείες, ούτε σε πάρκα και γήπεδα αλλά στο  Διαδίκτυο . Λόγω της πανδημίας του κορονοϊού, φυσικά, αλλά αυτό σε καμία περίπτωση δεν σημαίνει πως όποιος το επιθυμεί δεν μπορεί να εκφράσει εξίσου βροντερά την αλληλεγγύη του στον πλανήτη και σε όλους όσοι αγωνίζονται για τη σωτηρία του και την εγκαθίδρυση της αποκαλούμενης «περιβαλλοντικής δημοκρατίας». «Ενώ ο κορονοϊός μπορεί να μας εξαναγκάσει να τηρούμε τις αποστάσεις, δεν μπορεί να μας υποχρεώσει να χαμηλώσουμε τη φωνή μας. Μπορεί να είμαστε χώρια, αλλά χάρη στην ισχύ των ψηφιακών μέσων, είμαστε συνδεδεμένοι περισσότερο από κάθε άλλη φορά. Παρόλο που ενδέχεται να αισθάνεστε απομονωμένοι, δεν είστε ποτέ μόνοι, γιατί είμαστε όλοι μαζί, εδώ στη Γη», υπενθυμίζουν οι διοργανωτές της Ημέρας της Γης μέσω του επίσημου ιστοτόπου τους, προσκαλώντας τους πολίτες όλου του κόσμου να συμμετάσχουν στις σχετικές εκδηλώσεις και δράσεις ούτως ώστε να καταστεί η 50η επέτειος της Ημέρας της Γης «η μεγαλύτερη διαδικτυακή κινητοποίηση στην Ιστορία». Λόγω της πανδημίας του κορονοϊού οι ουρανοί είναι καθαροί και τα Ιμαλάια ορατά ξανά από το Παντζάμπ στη Βόρεια Ινδία έπειτα από μια τριακονταετία, αλλά αυτό δεν συνεπάγεται επ’ ουδενί ότι ο πλανήτης δεν κινδυνεύει πια. Γιατί ακόμα και στην περίπτωση που φέτος οι εκπομπές του διοξειδίου του άνθρακα μειωθούν έως και 5,5%, όπως εκτιμούν οι ειδικοί, κάνοντας λόγο για σενάριο αδιανόητο έως και πριν από μερικές εβδομάδες, για να μην αυξηθεί η μέση παγκόσμια θερμοκρασία κατά 1,5°C κατά τις επόμενες δεκαετίες, η μείωση των εκπομπών του διοξειδίου του άνθρακα θα πρέπει να ξεπερνάει το 7,5% σε ετήσια βάση και αυτό σημαίνει πως πρέπει να γίνουν ακόμα πάρα πολλά, πως δεν αρκεί να σταματήσει να λειτουργεί ο κόσμος για να σωθεί ο πλανήτης, πως απαιτείται μια ριζοσπαστική και μακρόπνοη πολιτική. Λόγω της πανδημίας του κορονοϊού εκατοντάδες εκατομμύρια άνθρωποι είναι κάθε άλλο παρά αισιόδοξοι για το μέλλον, και το δικό τους, της ανθρωπότητας, δηλαδή, αλλά και του πλανήτη. Τα μέλη, ωστόσο, του EarthDay Network θεωρούν πως παρόλο που η διεθνής κοινότητα βρέθηκε απροετοίμαστη να αντιμετωπίσει την κρίση του κορονοϊού, υπάρχει ακόμα χρόνος ούτως ώστε να προετοιμαστεί επαρκώς για την αντιμετώπιση της κλιματικής κρίσης. «Μπορούμε, πρέπει και θα επιλύσουμε αμφότερες τις κρίσεις. Η πανδημία του κορονοϊού δεν μας απενεργοποιεί, αλλά μας υπενθυμίζει τι διακυβεύεται στη μάχη μας για το πλανήτη. Εάν δεν απαιτήσουμε αλλαγές για την μεταμόρφωση του πλανήτη και την αντιμετώπιση της κλιματικής κρίσης, όλα όσα βιώνουμε σήμερα θα καταστούν ο κανόνας – ένας κόσμος όπου πανδημίες και ακραία καιρικά φαινόμενα πλήττουν ολόκληρο τον πλανήτη, εκθέτοντας τις ήδη ευάλωτες και περιθωριοποιημένες κοινότητες σε ακόμη μεγαλύτερους κινδύνους», προειδοποιούν.",https://www.protagon.gr/epikairotita/epeteios-oloi-enwmenoi-sto-diadiktyo-gia-ti-diaswsi-tou-planiti-mas-44342040360
Περιβάλλον,www.protagon.gr,H καραντίνα έφερε την άγρια ζωή στις πόλεις,14 Απριλίου 2020,Protagon Team," Καθώς μεγάλος μέρος της ανθρωπότητας βρίσκεται σε καραντίνα τα ζώα άρχισαν να… ξεθαρρεύουν και να βγαίνουν από τις κρυψώνες τους κινούμενα σε περιοχές και σημεία που μέχρι τώρα όχι απλά απέφευγαν να πλησιάσουν αλλά δεν είχαν πατήσει ποτέ το πόδι τους εκεί. Πούμα κυκλοφορούν στους δρόμους της πόλης Σαντιάγκο της Χιλής, ελάφια στους δρόμους της ιαπωνικής πόλης Νάρα ενώ πάπιες διασχίζουν τους δρόμους του Παρισιού. Κάποια ζώα εισέρχονται στις αστικές περιοχές αναζητώντας τροφή ενώ άλλα απλά επειδή πολύ απλά η απουσία των ανθρώπων τους το επιτρέπει. Όπως αναφέρει σε δημοσίευμα της η εφημερίδα  Telegraph  η κατάσταση που έχει διαμορφωθεί αποτελεί μια μοναδική ευκαιρία για τους ειδικούς να μελετήσουν την συμπεριφορά των ζώων. Πρόκειται όπως λένε κάποιοι για ένα τεράστιας έκτασης πείραμα που απρόσμενα εξελίσσεται μπροστά μας αλλά το πρόβλημα όπως επισημαίνουν είναι ότι λόγω της καραντίνας οι ζωολόγοι και περιβαλλοντολόγοι δεν μπορούν να το παρατηρήσουν. «Είμαι ενθουσιασμένος για ότι βλέπω να συμβαίνει, για την δραστηριότητα που έχουν τα ζώα εξαιτίας της απουσίας των ανθρώπων αλλά και του θορύβου που παράγουμε. Βέβαια θα πρέπει να πω ότι θα χρειάζονταν μήνες για να σχεδιαστεί ένα τέτοιου είδους πείραμα και πρέπει να δούμε τώρα πώς θα διαχειριστούμε την κατάσταση» αναφέρει ο Γκρέιμ Σάνον, λέκτορας ζωολογίας στο Πανεπιστήμιο Bangor στην Ουαλία. Το Πανεπιστήμιο βρίσκεται κοντά στην πόλη Λαντούντνο στην οποία πριν μερικές μέρες η απουσία των κατοίκων λόγω της καραντίνας προκάλεσε την εισβολή των αγριοκάτσικων που ζουν στην ευρύτερη περιοχή. «Από την στιγμή που οι επιστήμονες δεν μπορούν να είναι στο πεδίο της έρευνας για να συλλέγουν και να αναλύουν δεδομένα η εμφάνιση κάποιου ζώου σε μη αναμενόμενη περιοχή δεν μπορεί να αξιολογηθεί και παραμένει απλά μια είδηση» υποστηρίζει ο Ματ Λάρσεν διευθυντής του Ινστιτούτου Τροπικής Έρευνας Σμιθσόνιαν στον Παναμά. Ο Λάρσεν είδε πρόσφατα ρακούν να έχουν πάει στην παραλία που βρίσκεται κοντά στο σπίτι του και να παίζουν ανέμελα σε ώρα που κανονικά η περιοχή αυτή είναι γεμάτη από κόσμο αλλά λόγω καραντίνας δεν υπήρχε πλέον κανείς. Αυτή την στιγμή οι επιστήμονες που δεν μπορούν λόγω καραντίνας να δουν τι συμβαίνει εξαρτώνται από τις κάμερες που είναι τοποθετημένες σε διάφορα σημεία για την παρατήρηση των ζώων και από άλλα όργανα όπως κολάρα GPS που έχουν τοποθετηθεί σε διάφορα ζώα. Όμως και σε αυτή την περίπτωση υπάρχουν προβλήματα αφού οι κάμερες και άλλα είδη εξοπλισμού παρατήρησης ζώων χρειάζονται συντήρηση (αλλαγή μπαταριών κ.α.) η οποία δεν μπορεί να γίνει αυτή την περίοδο. «Συνήθως οι εργασίες συντήρησης γίνονται κάθε 60-70 μέρες και τώρα έχουμε ξεπεράσει τις 80-90 μέρες χωρίς να έχουν πραγματοποιηθεί» αναφέρει ο Σάνον. Οι κάμερες ασφαλείας αλλά και οι κάμερες της τροχαίας θα μπορούσαν να συνεισφέρουν στις παρατηρήσεις των κινήσεων των ζώων στις αστικές περιοχές αλλά επειδή η ο αποθηκευτικός χώρος των συστημάτων στα οποία είναι συνδεδεμένες είναι μικρός οι εικόνες που καταγράφουν διαγράφονται μετά από λίγες μέρες για να γίνει αποθήκευση των καινούργιων. Έτσι οι επιστήμονες στρέφονται πλέον στους πολίτες και τους ζητούν σε περίπτωση που εντοπίσουν κάποιο ζώο της άγριας φύσης μέσα στην πόλη να το φωτογραφίσουν ή να το βιντεοσκοπήσουν. «Οι πολίτες πρέπει όταν βλέπουν μπροστά τους άγρια ζώα να τα καταγράφουν. Βλέπω ανθρώπους να καταγράφουν εικόνες από δελφίνια που άρχισαν να κάνουν την εμφάνιση τους στις ακτές του Μουμπάι (η παλιά Βομβάη). Κατά την διάρκεια της καραντίνας άνθρωποι που δεν ενδιαφέρονταν για τα πτηνά άρχισαν να ασχολούνται μαζί τους» αναφέρει ο Ανίς Αντχερία, πρόεδρος Κοινοπραξίας Διατήρησης Άγριας Ζωής (WCT) της Ινδίας. Βέβαια η συλλογή και αξιολόγηση του υλικού που προσφέρουν οι πολίτες έχει δυσκολίες. Σε μικρότερες πόλεις ή χωριά τόσο της Ινδίας όσο και άλλων χωρών είναι συχνό φαινόμενο να κάνουν την εμφάνιση τους άγρια ζώα όπως ελέφαντες ή ακόμη και τίγρεις και τώρα λόγω της συγκυρίας κάνουν την εμφάνιση τους φωτογραφίες και βίντεο από τέτοια περιστατικά τα οποία όμως συνέβησαν πριν την εμφάνιση της πανδημίας και την καραντίνα. Επίσης κάνουν την εμφάνιση τους στο Διαδίκτυο βίντεο όπως ένα με την παρουσία δελφινιών στα κανάλια της Βενετίας ή ένα με μεθυσμένους ελέφαντες σε αστικές περιοχές της Κίνας τα οποία αποδείχθηκαν πλαστά. «Θα πρέπει επίσης να λάβουμε σοβαρά υπόψη το γεγονός ότι πολλές από τις επισκέψεις των άγριων ζώων στις αστικές περιοχές δεν έχουν πίσω τους κάποιο υπόβαθρο που χρήζει επιστημονικής αξιολόγησης αλλά πρόκειται απλά για περιέργεια και μόλις κάνουν την επανεμφάνιση τους οι άνθρωποι τα ζώα θα επιστρέψουν εκεί που βρίσκονταν διακόπτοντας αυτή την μάλλον ασυνήθιστη περίοδο διακοπών που βιώνουν» υποστηρίζει ο Ματ Λάρσεν. Ένα ζήτημα που δημιουργεί ανησυχία είναι για τα ζώα που έμαθαν να εξαρτούν την επιβίωση τους από τα απορρίμματα των ανθρώπων. «Στο Μουμπάι υπάρχουν πολλοί άγριοι σκύλοι που βρίσκουν τροφή στα σκουπίδια. Τι θα γίνει όταν κάνουν την εμφάνιση τους και άλλα άγρια ζώα αναζητώντας τροφή; Μια πιθανή επίπτωση θα είναι να υπάρξουν διαφόρων ειδών επαφές ανάμεσα σε αυτά τα ζώα και να υπάρξει ανταλλαγή ασθενειών» αναφέρει ο Ανίς Αντχερία. «Κάποια ζώα μόλις οι άνθρωποι επανεμφανιστούν θα επιστρέψουν γρήγορα εκεί που ζούσαν. Όμως κάποια ζώα μπορεί να χρειαστούν λίγο χρόνο αναπροσαρμογής και μια από τις συνέπειες θα είναι να υπάρξουν τροχαία ατυχήματα με αυτά τα ζώα όταν θα βγουν ξανά απότομα και μαζικά στους δρόμους τα αυτοκίνητα. Μια θετική επίπτωση που ίσως να υπάρξει από αυτή την εξέλιξη είναι ότι οι άνθρωποι θα επανεκτιμήσουν την άγρια ζωή και θα δουν με άλλο μάτι από εδώ και πέρα την αναγκαιότητα της ύπαρξης της» αναφέρει ο Ματ Λάρσεν.",https://www.protagon.gr/epikairotita/h-karantina-efere-tin-agria-zwi-stis-poleis-44342036060
