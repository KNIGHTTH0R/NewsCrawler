text
"«Τα διαγγέλματα του Πρωθυπουργού είναι επικοινωνιακά προσεγμένα. Χρησιμοποιεί προσεκτικά τις λέξεις που πρέπει για να δείχνει μετρημένος, υπεύθυνος και ό,τι άλλο προτείνουν οι επικοινωνιολόγοι. Τα διαγγέλματα του Πρωθυπουργού είναι όμως και ασαφή. Σε βαθμό που καταντούν παραπλανητικά.,Προαναγγέλλει προσλήψεις γιατρών που δεν κάνει, επιδόματα που δίνει σε λιγότερους από ότι ανακοινώνει, εκπαιδευτικά voucher για να στηρίξει επιστήμονες ελεύθερους επαγγελματίες που δεν είναι ούτε εκπαιδευτικά, ούτε στηρίζουν τους επιστήμονες. Το γεγονός μάλιστα, ότι στο τελευταίο κατάφερε να μην αναφερθεί ούτε στον ελέφαντα στο δωμάτιο, δηλαδή τη συνθηκολόγηση στο Eurogroup και το προσεχές 5ο Μνημόνιο, μας κάνει να περιμένουμε τα πάντα πλέον από αυτά τα διαγγέλματα. Παρόλα αυτά, κανένας επικοινωνιολόγος δεν μπορεί να σκεπάσει την προσβλητική για τους επιστήμονες αίσθηση που αφήνει η εμπειρία της αίτησης για το εκπαιδευτικό voucher.,Πρώτα να τονίσουμε ότι η συγκυρία δημιούργησε στους επιστήμονες ελεύθερους επαγγελματίες την ανάγκη άμεσης οικονομικής στήριξης, όχι εκπαίδευσης. Αλλά αφού επελέγη τελικά αυτός ο τρόπος, κι αφού σημειώσουμε ότι ακόμα δεν έχουν πιστωθεί χρήματα, ας δούμε και την ποιότητα της παρεχόμενης κατάρτισης. Χιλιάδες μηχανικοί, επιστήμονες υγείας και οικονομικών μεταφέρουν την εικόνα μιας απίστευτης προχειρότητας, με ασάφειες, κραυγαλέα επιστημονικά λάθη, ασύντακτα κείμενα, λάθος ερωτήσεις και απαντήσεις στα τεστ και όρους ολοκλήρωσης της κατάρτισης που θυμίζουν καψόνι» αναφέρει στην ανακοίνωση του το ΜέΡΑ25.,1) Την απόσυρση του ταπεινωτικού για όλους τους επιστήμονες voucher και την αντικατάστασή του με ποσό το οποίο θα δίνεται χωρίς περιορισμούς και δεσμεύσεις για την στήριξη του κλάδου.,2) Με τα ίδια χρήματα (και λιγότερα) που δόθηκαν στις εταιρίες παροχής πλατφόρμας θα μπορούσε να δημιουργηθεί πλατφόρμα τηλεεκπαίδευσης εργαζομένων, με ανοικτά πρότυπα (π.χ. openedx) ή/και την στήριξη της ανοικτής πανεπιστημιακής πλατφόρμας openeclass του GRNet/ΕΔΥΤΕ (πρώην ΕΔΕΤ).Τα μαθήματα να είναι διαθέσιμα ανοικτά (άδειες Creative Commons) και προσβάσιμα σε όλους όσους θέλουν να συμμετέχουν (επιστήμονες, φοιτητές, ερευνητές, εργαζόμενοι κ.α). Η πλατφόρμα αυτή θα μπορούσε μετέπειτα να εξελιχθεί ως κοινός τόπος εκπαίδευσης της χώρας μας, χτίζοντας εκπαιδευτικό υλικό κατά βούληση. Ειδικά για τους εργαζόμενους προτείνουμε αυτή πλατφόρμα να “στηθεί” δωρεάν σε ομοσπονδίες, επιμελητήρια καθώς και στον ΟΑΕΔ και να παρέχεται τεχνική υποστήριξη από το ΕΔΥΤΕ.,3) Την συμμετοχή επιστημόνων, μέσω των οργανώσεών τους, στην παραγωγή του εκπαιδευτικού υλικού ώστε να αποφεύγονται επιστημονικές ανακρίβειες.,4) Την βελτίωση του εκπαιδευτικού υλικού από τους συμμετέχοντες, είτε άμεσα (τύπου wiki) είτε έμμεσα (μέσω feedback) ώστε να καλύπτονται οι πλέον σύγχρονες ανάγκες, με τις τελευταίες διαθέσιμες πληροφορίες, αποτελεσματικότερα.,5) Την εμπλοκή επιστημόνων από το εξωτερικό ως μία κίνηση σεβασμού, σύνθεσης, αλλά και ως μια προσπάθεια να αντιστραφεί το braindrain.,6) Την παροχή υλικοτεχνικού εξοπλισμού σε όλους όσους δηλώνουν τώρα ότι επιθυμούν να εκπαιδευτούν, ώστε να μην αποκλείεται κανείς από την δυνατότητα για εκπαίδευση.,7) Την παροχή δωρεάν πρόσβασης στο διαδίκτυο σε όσους δεν έχουν ήδη πρόσβαση."
"Εν μέσω πανδημίας κορωνοϊού, φαίνεται πως οι εργοδότες στους Τ/Σ είναι αποφασισμένοι να περάσουν όλα εκείνα τα μέτρα που εξυπηρετούν την κερδοφορία τους.,Μετά το εργοδοτικό όργιο αυθαιρεσίας και εκβιασμών στον ALPHA την καταβολή του μισού δώρου σε ALPHA, STAR, ήρθε και η σειρά του Τ/Σ OPEN, όπου ανακοινώθηκε στους εργαζόμενους ότι θα λάβουν μισό το δώρο του Πάσχα, διότι η επιχείρηση – όπως και οι υπόλοιποι Τ/Σ- έχουν μπει στους ΚΑΔ.,Αφού βομβάρδισαν τον κόσμο με μηνύματα περί «ατομικής ευθύνης», κοινής προσπάθειας όλων και προσπάθησαν με ιδιαίτερο ζήλο να παρουσιάσουν την πανδημία ως αταξική, έρχονται οι ίδιοι μέσα σε διάστημα λίγων ημερών να επιβεβαιώσουν με πρωτοφανή αντεργατική αγριότητα πως κάθε άλλο παρά αταξική είναι.,Όλος ο σχεδιασμός της κυβέρνησης επικεντρώθηκε στη παροχή ζεστού χρήματος στους καναλάρχες (θυμίζουμε τα 11εκ. παροχή του κράτους για διαφήμιση και 21 εκ. απαλλαγή από την καταβολή της δόσης για τις άδειες) που ταυτόχρονα είναι μεγαλομέτοχοι γιγαντιαίων επιχειρηματικών ομίλων με ποικίλες οικονομικές δραστηριότητες.  Και για τους εργαζόμενους: Για άλλη μια φορά ΨΙΧΟΥΛΑ! 800για 45 ημέρες, εκ περιτροπής εργασία, αναστολές συμβάσεων και συνωστισμός στα κοντρόλ και στις σουίτες των μοντάζ.,Συνάδελφοι, γνωρίζετε πολύ καλά το μέγεθος της μόνιμης και ολοένα εντεινόμενης αντεργατικής πολιτικής κυβερνήσεων και καναλαρχών. Γνωρίζετε πολύ καλά ότι ο ισχυρισμός του σημαντικά πληττόμενου από την πανδημία κλάδου αποτελεί πρόσχημα για να επιβάλλουν συνθήκες γαλέρας στους Τ/Σ.  Αποκαλύπτεται καθημερινά πως ο μόνος τρόπος για την υπεράσπιση των δικαιωμάτων μας είναι η οργάνωση της δικής μας αντίστασης και αντεπίθεσης-από τώρα και για όσο χρειαστεί- απέναντι σε κυβερνήσεις, εργοδοσία και την εξουσία τους. Με την καθημερινή μας δράση και την αλληλεγγύη μας θα καταφέρουμε να αντιπαλέψουμε αποτελεσματικά την επίθεση που έχουν εξαπολύσει οι καναλάρχες.,Καλούμε όλους τους εργαζόμενους με βροντερή φωνή και ενότητα να απαιτήσουμε όλοι μαζί:,-Την άμεση εξόφληση  του δώρου Πάσχα σε όλους τους εργαζόμενους των Τ/Σ OPEN, STAR, ALPHA.,-Κατάργηση όλων των αντεργατικών μέτρων των ΠΝΠ εδώ και τώρα.,-Μέτρα προστασίας της υγείας και ενίσχυση του Δημόσιου Συστήματος Υγείας.,-Να τερματιστεί άμεσα το όργιο τρομοκρατίας που έχει εξαπολύσει η διεύθυνση του ALPHA προς τους εργαζόμενους που απεργούν.,-Να αποσύρει άμεσα η διοίκηση του ALPHA την απαίτησή τους για μονομελή συνεργεία."
"Πάνε πάνω από 20 χρόνια από την εποχή που συνεργάστηκα με τους Γιατρούς χωρίς Σύνορα (ΓΧΣ), τότε για την οργάνωση αποστολής μου σε Αφρικανική χώρα. Όταν πήγα, όπως οι περισσότεροι από μας, πίστευα ότι οι Γιατροί και το λοιπό προσωπικό που μετέχουν δεν πληρώνονται, δε λαμβάνουν κανενός είδους αποζημίωση. Ότι ίσα ίσα τους καλύπτουν τα έξοδά τους. Ότι μαγειρεύουν το φαγητό τους και οδηγούν τα νοσοκομειακά τους οι ίδιοι. Είχα την εικόνα σούπερ ηρώων με μαγικές ιδιότητες που δε χρειάζονταν ύπνο, ξεκούραση, ασφάλεια, προφύλαξη.,Ανακάλυψα ότι είχα πολύ μεγάλο λάθος. Και χάρηκα για αυτό. Γιατί το λάθος μου αφορούσε τις συνθήκες,που εργάζονταν αυτοί οι ωραίοι άνθρωποι που γνώρισα, όσα τους παρέχονταν για να κάνουν σωστά τη δουλειά τους και όσα τους παρέχονταν για να είναι ψυχολογικά και σωματικά υγιείς, όντας μες σε τόσες αντιξοότητες και προερχόμενοι από ανεπτυγμένες χώρες.,Οι γιατροί της ομάδας ΓΧΣ που στήριζε τα στρατόπεδα συγκέντρωσης λιβεριανών προσφύγων στα σύνορα Λιβερίας – Ακτής Ελεφαντοστού έμεναν στο καλύτερο σπίτι που μπορούσες να νοικιάσεις στην περιοχή – περίπου άνετο ελληνικό εξοχικό, χωρίς υπερβολές, αλλά για τα δεδομένα της περιοχής βίλα. Ο καθένας είχε το δωμάτιό του, φυσικά. Υπήρχε μια οικονόμος που φρόντιζε το σπίτι και το φαγητό τους, ώστε οι ίδιοι να μη χρειάζεται να σκεφτούν καθαριότητα, εύρεση τροφής και τα σχετικά. Υπήρχε ένας βοηθός στο σπίτι, άνδρας, για τα κουβαλήματα όλων εκείνων των πακέτων φαρμάκων και υλικών. Και, υπήρχε και ένας σωφέρ: οι γιατροί απαγορεύονταν να οδηγούν οι ίδιοι από όταν η οργάνωση παρατήρησε ότι έχανε πολλά μέλησε τροχαία στους αφρικανικούς δρόμους, και αποφάσισε ότι έπρεπε να υπάρχει ντόπιος έμπειρος οδηγός – έμμισθος φυσικά- που θα αναλάμβανε τις μεταφορές τους και, εν μέρει, την ασφάλειά τους. Υπήρχαν και άλλοι υπάλληλοι της αποστολής, όχι τόσο στενά συνδεδεμένοι με την παροχή υπηρεσιών στα εξ Ευρώπης μέλη της Αποστολής, όμως.,Κάτι ακόμη που με εντυπωσιάσε ήταν η επιμονή των γιατρών στη χρήση μόνο Toyota Landcruiser, τότε. Συζητώντας μαζί τους έμαθα ότι οι κυβερνήσεις της Ευρώπης, και ειδικά των χωρών που δίνουν χρήματα για τη δράση των γιατρών, πίεζαν να προτιμηθούν ευρωπαϊκά αντίστοιχα αυτοκίνητα, αλλά οι ΓΧΣ είχαν απαντήσει ότι «μόνο τα ασφαλέστερα οχήματα» ήταν κατάλληλα και σε αυτά δεν έχει σκόντο. Οπως δεν είχε σκόντο και σε θέματα ψυχικής υγείας: κάθε έξι μήνες στο πεδίο, ήσουν υποχρεωμένος να πάρεις άδεια μηνών και να επιστρέψεις στον τόπο σου.,Κοντολογής, η ασφάλεια των γιατρών, σε κάθε επίπεδο, είναι σημαντική για την οργάνωση,– και πολύ καλώς. Και, βέβαια, οι γιατροί που μετέχουν στις αποστολές λαμβάνουν μια αποζημίωση, μηνιαίως, που είναι χαμηλή για έναν δυτικό γιατρό στον τόπο του, αλλά όχι αμελητέα. Μια μικρή έρευνα στο διαδίκτυο δείχνει ότι η μεικτή μηνιαία αποζημίωση, ο πρώτος μισθός σα να λέμε, ενός αυστραλού ΓΧΣ σήμερα αντιστοιχεί σε 1800 ευρώ – με το βασικό στη χώρα γύρω στα 500 ευρώ- , και αυξήσεις τους δίδονται κάθε χρόνο.,Αν κανείς αποφάσιζε να πάρει αυτά τα στοιχεία που μόλις έγραψα και να τα μετατρέψει σε «κατηγορώ» κατά της οργάνωσης, θα μπορούσε εύκολα να το κάνει. Ειδικά κάποιος απλώς κακοπροαίρετος ή ακόμη και πληρωμένος κονδυλοφόρος θα μπορούσε να μιλήσε για «δήθεν εθελοντές», οι οποίοι «πληρώνονται» και «κυκλοφορούν με σωφέρ» και «έχουν καθαρίστριες και μαγείρισσες» και τα λοιπά… Αποκρύπτοντας τους λόγους για τους οποίους γίνονται όλα αυτά, πολύ εύκολα θα έδινε στον αναγνώστη του την εντύπωση ότι οι ΓΧΣ είναι ψεύτες και υποκριτές – και εδώ μιλώ για μια οργάνωση που, όντας για λίγο στο πεδίο μαζί τους, έμαθα να σέβομαι και να θεωρώ υποχρέωσή μου να βοηθήσω με όποιο τρόπο μπορώ.,Όλα αυτά γράφονται ενώ πριν λίγες ώρες έχει ανακοινωθεί ο θάνατος ενός κουβανού γιατρού στο Ελ Σαλβαδόρ, που έπεσε θύμα της πανδημίας κάνοντας το καθήκον του. Γράφονται ενώ οι κουβανοί γιατροί που προσφέρουν, αγωνίζονται και διδάσκουν ανθρωπιά σε δεκάδες χώρες του πλανήτη δέχονται την επίθεση της Αυτοκρατορίας και όσων την υπηρετούν, για τους γνωστούς λόγους. Γράφονται γιατί πρέπει ίσως να θυμίσουμε ότι οι μισές αλήθειες είναι πολιτικό όπλο του συστήματος και μόνον η ξεκάθαρη αλήθεια είναι επαναστατική.,Δεν θα απαντήσω σε μία προς μία τις μισές αλήθειες που βγαίνουν αυτές τις ημέρες στον Τύπο. Θα καταθέσω όμως κάποια στοιχεία, που θεωρώ ότι θα βοηθήσουν στο διάλογο, αν χρειαστεί να υπερασπιστούμε ακόμη μια φορά το αυτονόητο, τα οποία άντλησα από τις ίδιες πηγές ακριβώς που άντλησαν τις επιλεγμένες δικές τους πληροφορίες οι γράφοντες εναντίον του νησιού και της προσφοράς του.,Η Κούβα ζει υπό το καθεστώς βαρύτατων κυρώσεων δεκαετίες τώρα. Οποιο άρθρο δεν τις αναφέρει και δεν εξηγεί τι σημαίνουν για το σύστημα υγείας είναι, πολύ απλά, κακόβουλο.,Η Κούβα προσφέρει απολύτως δωρεάν – με όλο το κόστος διαμονής, διατροφής, υπηρεσιών- τις υπηρεσίες της σε όσες χώρες πλήττονται και είναι φτωχές, όπως έκανε με το σεισμό στην Αϊτή ή με την επιδημία Έμπολα στην Αφρική. Για να μπορέσει να καλύψει αυτά τα κόστη και, βεβαίως, το κόστος της εκπαίδευσης πολύ περισσότερων γιατρών από ότι η ίδια χρειάζεται, ζητεί μια μικρή σχετικά αποζημίωση από τα κράτη που ζητούν τη βοήθειά της και *μπορούν* να καλύψουν ένα κόστος.,Το κόστος των γιατρών – λχ 3.600 δολάρια ανά γιατρό στη Βραζιλία, τον καιρό που η χώρα αυτή σπαταλούσε δισεκατομμύρια σε Ολυμπιακούς – δεν καλύπτει λοιπόν μόνο την αμοιβή και τα έξοδα διαβίωσης, μετακίνησης και διατροφής των κουβανών γιατρών που υπηρετούν εκεί, αλλά και μέρος των αποστολών σε χώρες που δεν έχουν τη δυνατότητα να προσφέρουν ούτε ένα πιάτο φαγητό στους αλληλέγγυους που καταφθάνουν να βοηθήσουν.,Την ώρα που οργάνωνε αυτές τις αποστολές αλληλεγγύης, η Κούβα είχε να αντιμετωπίσει την, αν μη τι άλλο, πρόστυχη πολιτική των ΗΠΑ, επί Μπους, όταν στήθηκε ειδικό πρόγραμμα για την εξαγορά κουβανών γιατρών σε αποστολές – άδειες εργασίας, διαβατήρια, θέσεις, χρήματα, όλα ήταν στη διάθεσή τους για να προδώσουν την πατρίδα τους και τον όρκο τους. Το πρόγραμμα δεν θεωρήθηκε επιτυχημένο.,Ένα μεγάλο ποσοστό των γιατρών της Κούβας που πάνε σε αποστολές κάνουν με αυτό τον τρόπο το, αντίστοιχο, αγροτικό τους, που είναι τριετές, αμειβόμενοι με ένα ποσό διόλου ευκαταφρόνητο για τα δεδομένα της χώρας, πάντως.,Σε κανένα μέρος του κόσμου οι γιατροί που δρουν στο πεδίο, και μάλιστα σε συνθήκες έκτακτες, δεν είναι ερευνητές. Είναι μάχιμοι γιατροί, άνθρωποι της δράσης. Οι ερευνητές είναι στα ινστιτούτα, στα εργαστήρια και στα πανεπιστήμια. Οπως οι κουβανοί ερευνητές που το 1985 έφτιαξαν το πρώτο εμβόλιο κατά της Μηνιγγίτιδας β’, λόγου χάριν.,Το 2015, το επίπεδο των παροχών υγείας στην Κούβα, σύμφωνα με την Παγκόσμια Τράπεζα, ήταν ακριβώς το ίδιο με το επίπεδο παροχών υγείας της Νέας Ζηλανδίας. Το προσδόκιμο ζωής είναι το υψηλότερο στην περιοχή και σχεδόν το ίδιο με αυτό στις ΗΠΑ.,Μετά την επανάσταση, πάνω από τους μισούς γιατρούς εγκατέλειψαν τη χώρα. Η Κούβα το 1959 είχε λιγότερους από 3.000 γιατρούς. Σήμερα μόνον οι οικογενειακοί γιατροί ξεπερνούν τους 12.000 και μόνον οι (φυσικά δημόσιες) κλινικές για τους εξωτερικούς ασθενείς στο νησί των 11 εκατομμυρίων κατοίκων ξεπερνούν τις 450. Σήμερα, περίπου 11% του ΑΕΠ της χώρας πηγαίνει στην Υγεία.,Ο ιατρικός τουρισμός, σε όλες τις χώρες του κόσμου όπου αναπτύσσεται, έχει και VIP κλινικές και νοσοκομεία διότι πολύ απλά αυτό ζητούν οι επώνυμοι πελάτες. Φυσικά και το επίπεδο και το είδος των υπηρεσιών στις κλινικές αυτές της Κούβας, που απευθύνονται στους ξένους που πάνε για πλαστικές και τα συναφή, δεν πρέπει να δίδονται δωρέαν. Δεν είναι κομμουνισμός να τραβάει τη μούρη της η κάθε αλλοδαπή τηλεπαρουσιάστρια εις βάρος του λαού της Κούβας.,Σύμφωνα με τον Παγκόσμιο Οργανισμό Υγείας (ΠΟΥ), η Κούβα ήταν η πρώτη χώρα στον κόσμο που εξάλειψε τη μετάδοση του HIV και της σύφιλης από τη μητέρα στο έμβρυο.,Αν όπως καταγράφουν στο BBC, το 40% των κουβανών γιατρών δηλώνει ότι κατά τις αποστολές τους ζητήθηκε να παραδώσουν τα διαβατήριά τους, καλό θα ήταν αυτό να ελεγχθεί με αντιστοιχία των κρατών στα οποία έδρασαν, διότι, όπως όλοι όσοι έχουμε κάνει ρεπορτάζ σε διάφορες χώρες του εξωτερικού ξέρουμε, πολλές από αυτές *απαιτούν* να παραδώσεις το διαβατήριό σου όταν μπεις στη χώρα, και το παραλαμβάνεις όταν είναι να βγεις. Χωρίς αυτό το στοιχείο, η συγκεκριμένη δημοσκόπηση είναι διάτρητη.,Τέλος, καλό θα ήταν να αφήνουμε τη δημοσιογραφία στους δημοσιογράφους. Λέω…"
"Στον πρώτο κόσμο λοιπόν, η κατάσταση είναι δύσκολη, αλλά κυριαρχεί και παπαγαλίζεται ανελλιπώς  ένα «νικάμε αδέρφια». Οι αριθμοί των νεκρών είναι χαμηλοί, τα κρούσματα επίσης. Η Ελλάδα είναι ο φάρος του πλανήτη, που κατάφερε να περιορίσει την πανδημία, εκεί που οι άλλοι, συγκεκριμένα οι μεγάλοι της Ευρώπης, υποφέρουν. Τα νούμερα της χώρας παίζουν μονίμως απέναντι σε τρεις συγκεκριμένες χώρες: Ιταλία, Ισπανία (οι χώρες που μαστίζονται περισσότερο, μέχρι να τις περάσουν οι ΗΠΑ), αλλά και την Ολλανδία, λόγω των ομοιοτήτων σε αριθμό πληθυσμού. Οι ύμνοι προς τα κυβερνητικά στελέχη διαδέχονται ο ένας τον άλλον. Ο Κυριάκος Μητσοτάκης είναι ο στρατηγός που οδηγεί τον στρατό του (γιατρούς και νοσηλευτές) στη μάχη. Έτυχε , την περασμένη Τρίτη στον «Ευαγγελισμό» και γενικά, δεν ακούει και πολύ τις ανάγκες τους, αλλά μην μακρηγορούμε, στο κάτω κάτω αυτά δεν μαθαίνονται πολύ, οπότε ξέρουμε ότι τους οδηγεί στη μάχη νικηφόρα.,Παράλληλα, τα ΜΜΕ όταν δεν γράφουν διθυράμβους, δεν τρομοκρατούν με συνεχείς αναφορές σε θανατους και δεν κυνηγούν ανεύθυνους πολίτες για να μας φορτώσουν ατομική ευθύνη, ασχολούνται με το νέο κούρεμα του κυβερνητικού εκπροσώπου, Στέλιου Πέτσα, αλλά και το 24ωρο του Πρωθυπουργού εν μέσω καραντίνας, που έγινε μάλιστα και πρωτοσέλιδο στα κυριακάτικα «Νέα». Είναι ζήτημα χρόνου, όταν η συζήτηση μεταφερθεί στην οικονομία, να διαβάσουμε το πρώτο άρθρο για τον «τσάρο», Χρήστο Σταϊκούρα. Γενικά, παρά τις δυσκολίες της καραντίνας αυτός ο κόσμος είναι όμορφος, αγγελικά πλασμένος.,Ο κόσμος αυτός αυτοεπιβεβαιώνεται με συγκεκριμένα επιχειρήματα. Τις δημοσκοπήσεις που δείχνουν τεράστια υπεροχή της κυβέρνησης, τα ΜΜΕ που επικροτούν και χαϊδεύουν τις κυβερνητικές πρακτικές, κρύβοντας τα κακώς κείμενα, αλλά και τον, σίγουρα υπαρκτό, περιορισμό της πανδημίας και τα όντως καλά ελληνικά νούμερα. Στέκεται επίσης μονίμως στη σωστή κυβερνητική απόφαση να αρχίσουν νωρίς οι περιορισμοί, παρά τις κερκόπορτες και στη σύγκριση με άλλους. Εδώ όμως ξεκινούν τα πρώτα ζητήματα. Εκτός από τη σύγκριση με τις μεγάλες χώρες της Ευρώπης, υπάρχει και η σύγκριση με τις γειτονικές μας χώρες στα Βαλκάνια. Εκεί, οι αριθμοί δεν είναι κολακευτικοί για την Ελλάδα, που έχει παρόμοια ή και χειρότερα αποτελέσματα με Βόρεια Μακεδονία, Αλβανία, Βουλγαρία, όσον αφορά την αναλογία των νεκρών με τον πληθυσμό. Τα μικρότερα αεροδρόμια, οι πιο κλειστές οικονομίες (δεν είχαμε και τουριστική περίοδο), τα λιγότερα ταξίδια των βαλκάνιων θα μπορούσαν να εξηγούν τα νούμερα, σύμφωνα με αυτήν την ανάλυση. Αυτό είναι κάτι για το οποίο ένας μη ειδικός μάλλον δεν μπορεί να εκφέρει άποψη και συμπεράσματα, αλλά νομίζω ότι το να επιμένουμε στη σύγκριση με τις μεγάλες δυνάμεις της Ε.Ε,  ή μόνο  με τη γειτονική μας Ιταλία, είναι μισή αλήθεια.,Κι αφού περάσαμε τα «σύνορα» των δύο κόσμων, πάμε στην σκληρή πραγματικότητα. Εδώ, τα κυβερνητικά δώρα σε διάφορα συμφέροντα δεν σταματούν, παρά την πανδημία και την οικονομικη δυσχέρεια. Φαίνεται μάλιστα, ότι σε συγκεκριμένες περιπτώσεις, ο κορονοϊός είναι είτε η αφορμή, είτε το χαλι κάτω απο το οποίο κρύβονται περίεργες ρυθμίσεις. Για τα 30 εκατ. ευρώ στις ιδιωτικές κλινικές έχουν γραφτεί πολλά, για τα 11 εκατ. ευρώ για τη διαφήμιση του «μένουμε σπίτι» σε ΜΜΕ επίσης (κονδύλι στο οποίο υπάρχει και σοβαρό ζήτημα διαφάνειας, συμφωνεί ή διαφωνεί ο οποιοσδήποτε, πρέπει να γίνει γνωστό ,). Στο TPP κάναμε και το δικό μας βίντεο, καταγράφοντας , χαριστικών ρυθμίσεων και σκανδαλωδών αποφάσεων. Γυρίσαμε , με τα επόμενα. Δεν προλαβαίνουμε να ανασάνουμε κι ετοιμάζουμε καινούριο, αφού αυτή η κυβέρνηση δεν χάνει χρόνο, καταφέρνοντας σε συγκεκριμένες περιπτώσεις να ξεπεράσει τον εαυτό της. Τα 11 εκατ. ευρώ ενημερωτικής καμπάνιας είναι σχεδόν τα μισά από τα 21 εκατ. που χαρίστηκαν για το 2020 (και βλέπουμε) στους καναλάρχες, , για τις άδειες.,Ακολούθησαν τις τελευταίες μέρες πολλά, κάποια μεγάλα και σημαντικά, κάποια μικρά αλλά ενδεικτικά. Για παράδειγμα, έγινε τόση συζήτηση για τους ανοικτούς χώρους και με τα ΜΜΕ να μεγενθύνουν χυδαία τις εικόνες (και μπράβο τους κατά τον Χρυσοχοϊδη), αλλά ένας άνθρωπος έχασε τη ζωή του από τον κορονοϊό, έχοντας αναφέρει στο νοσοκομείο ότι , στην περιοχή της Σίνδου, στη Θεσσαλονίκη. Σύμφωνα με όσα καταγγέλλονται στο εργοστάσιο είχαν αναφερθεί πιθανά κρούσματα, αλλά η λειτουργία συνεχίστηκε κανονικά και με τους εργαζόμενους σε κίνδυνο. Παράλληλα, επιχειρήσεις όπως η Teleperformance και η COSMOTE e-Value λαμβάνουν μέτρα προστασίας μόνο μετά τις επανειλημμένες καταγγελίες εργαζόμενων που υψώνουν το ανάστημά τους και την αρνητική δημοσιότητα, ενώ άλλες, όπως η Eldorado, συνεχίζουν αμέριμνες, αφού κανένας κρατικός φορέας δεν διατάσσει την αναστολή λειτουργίας.,Την ίδια στιγμή, η κυβέρνηση έχει αγνοήσει προκλητικά δύο μεγάλες πιθανές και επικίνδυνες εστίες διάδοσης της ασθένειας. Τους προσφυγικούς καταυλισμούς και τις φυλακές. Στην πρώτη περίπτωση, έγινε το προφανές. Κρούσματα σε Ριτσώνα και Μαλακάσα, στην πρώτη περίπτωση μάλιστα φαίνεται να εντοπίστηκε τυχαία το πρώτο, με την έγκυο γυναίκα που βρέθηκε στο νοσοκομείο. Τώρα καραντίνα και ευχές να μην είναι αργά. Άμεση αποσυμφόρηση των καταυλισμών και καθολική πρόσβαση στην υγεία , ο Παγκόσμιος Οργανισμός Υγείας, ο Διεθνης Οργανισμός Μετανάστευσης και οι αρμόδιες Αρμοστείες του ΟΗΕ.Στη δεύτερη, δεν γνωρίζουμε ακόμα με βεβαιότητα τι έχει συμβεί, αλλά το συμβάν και όσα καταγγέλλονται είναι τραγικά, απάνθρωπα. Στη Θήβα, , με τις καταγγελίες να υποστηρίζουν ότι έφυγε αβοήθητη και με συμπτώματα κορονοϊού, παράλληλα με το σοβαρό νόσημα που είχε. Αποσυμφόρηση των φυλακών ζητούν τεκμηριωμένα τα Δίκτυα των κρατουμένων, φορείς όπως ο Δικηγορικός Σύλλογος Αθήνας, ενώ η Διεθνής Αμνηστία ζητάει μέσα προστασίας, τονίζοντας ότι αυτά , Η κυβέρνηση φαίνεται ότι υπολογίζει πιθανό πολιτικό κόστος από την ακροδεξιά της πτέρυγα, ή τις αναφορές σε «μαζικές αποφυλακίσεις εγκληματιών» και κωφεύει.,Την ίδια ώρα, στην οικονομία: Πάνω από 180.000 επιστήμονες βίωσαν έναν πρωτοφανή εμπαιγμό, στο θέμα των «κουπονιών επιμόρφωσης» των 600 ευρώ, αντί του επιδόματος των 800 ευρώ για ενάμισι μήνα. Η κοροϊδία ξεκίνησε με το διάγγελμα του Πρωθυπουργού στις 19 Μαρτίου και συνεχίστηκε σε διάφορες φάσεις, εν έσω δεσμεύσεων και κυβερνητικών διαρροών. Μάλιστα, το πρόγραμμα «τηλεκατάρτισης» (που φαίνεται να είναι εικονικό, καθώς απλώς τα μαθήματα θα γίνονται διαθέσιμα στο διαδίκτυο) θα έχει και καλή αμοιβή για τους μεσάζοντες, τα Κέντρα Επαγγελματικής Κατάρτισης. 600 ευρώ για τον «ωφελούμενο», περίπου ,. Επίσης, το πρόγραμμα, δεν χρηματοδοτείται από το ΕΣΠΑ, όπως υποστηρίζει η κυβέρνηση, αλλά σύμφωνα με την προκήρυξη, χρηματοδοτείται από εθνικούς πόρους και δύναται να ενταχθεί στο ΕΣΠΑ. Μάλιστα, , και επικαλούνται σχετικά έγγραφα, θα μπορούσε να ενταχθεί στο ΕΣΠΑ το επίδομα των 800 ευρώ, χωρίς χορηγίες σε ιδιωτικά κέντρα.,Παράλληλα, καταλαβαίνουμε ήδη πολύ καλά το πώς οι μεγάλες εταιρείες θα διαχειριστούν την κατάσταση, με το κράτος να είναι σε ρόλο παρατηρητή, Το , είναι ενδεικτικό και οι πρακτικές σίγουρα όχι μεμονωμένο περιστατικό. «Εθελοντική» μείωση μισθού, με τελεσίγραφο μάλιστα λίγων ημερών, μαζικές απολύσεις λόγω «μειωμένης απόδοσης», σε μια εταιρεία – κολοσσό στον τομέα της. Ξέρουμε καλά πώς λειτουργεί το μοντέλο. Συσσώρεσυη υπερκερδών στις καλές εποχές, το βάρος όσο γίνεται περισσότερο στους εργαζόμενους στις δύσκολες στιγμές. Τα ίδια και στο αεροδρόμιο της Αθήνας, με τις πάνω από , του ομίλου Swissport-Skyserve, με καταγγελίες για επί χρόνια στυγνή εκμετάλλευση του προσωπικού. Εκεί πάντως που επεμβαίνει η κυβέρνηση είναι σε περιπτώσεις όπως αυτή της ΒΙΟΜΕ, όπου η ΔΕΗ υπό τη συνοδεία των ΜΑΤ , που παράγει υλικά πρώτης ανάγκης στη σημερινή κατάσταση, όπως αντισηπτικά και καθαριστικά. Παρά το γεγονός ότι οι εργαζόμενοι βρίσκονται σε επαφή με τα αρμόδια Υπουργεία, παρά το γεγονός ότι πρόκειται για μονάδα παραγωγής καθαριστικών, παρά το γεγονός ότι το ζήτημα με τη ΔΕΗ έχει να κάνει με την προηγούμενη κατάσταση και την πτωχευμένη ΦΙΛΚΕΡΑΜ.,Ενώ η πανδημία είναι η καλύτερη αφορμή για να κρύψει εγκληματικές και ιδεοληπτικές κυβερνητικές επιλογές. Ένα από τα πολλά προβλήματα του αντι-Αναπτυξιακού πολυνομοσχεδίου – μαμούθ, που ψηφίστηκε πριν λίγους μήνες, είναι ότι ισοπεδώνει περιβαλλοντικούς και αρχαιολογικούς ελέγχους. Σήμερα καταλάβαμε τι ακριβώς σημαίνει αυτό. Η ανέγερση ενός πολυόροφου ξενοδοχείου στην περιοχή της Ακρόπολης είχε προκαλέσει μεγάλες αντιδράσεις πριν μερικούς μήνες, με το Συμβούλιο της Επικρατείας να ακυρώνει την οικοδομική άδεια, για λόγους προστασίας του Ιερού Βράχου. Αλλά με το νέο καθεστώς, η «επένδυση», σύμφωνα , όχι μόνο συνεχίζεται, αλλά και επιδοτείται κιόλας, με 3,3 εκατομμύρια ευρώ. Mάλιστα, το υπουργείο Περιβάλλοντος έχει στα σκαριά ένα νομοσχέδιο για τον «Εκσυγχρονισμό της Περιβαλλοντικής Νομοθεσίας», που ,, υποβαθμίζει και ελαχιστοποιεί τους όρους προστασίας του φυσικού περιβάλλοντος της χώρας. Ετοιμάζεται μάλιστα να το ψηφίσει εν μέσω της καραντίνας, της υπολειτουργίας της Βουλής και των περιορισμένων ακροάσεων φορέων. Kι αυτά τα περί πρόληψης και προστασίας της δημόσιας Υγείας αμφισβητούνται έντονα στην ήδη επιβαρυμένη ατμόσφαιρα της δυτικής Θεσσαλονίκης, όπου , στην τσιμεντοβιομηχανία ΤΙΤΑΝ, υπόθεση ανάλογη αυτής του Βόλου από την ΑΓΕΤ, που προκαλεί εδώ και χρόνια μαζικές αντιδράσεις πολιτών και ειδικων φορεών στην πόλη.,Ανάπτυξη, όχι αστεία…Αλλά έχει και χειρότερα: Η κυβέρνηση επιθυμεί να ιδιωτικοποιήσει 10 περιφερειακά λιμάνια της χώρας. Μέχρι εδώ, όχι καλά, ωστόσο σε κανονικούς καιρούς θα είχαμε τη συζήτηση περί ξεπουλήματος, επενδύσεων κλπ. Το εξοργιστικό είναι ότι αυτά τα σχέδια συνεχίζονται κανονικά, ενώ η πανδημία του κορονοϊού θα σαρώσει την οικονομία της χώρας. Στις 31 Μαρτίου το ΤΑΙΠΕΔ , (που με πολλά που έχουμε δει μέχρι σήμερα θα είναι ευτυχές να μην έχει κάποια σχέση με τον τελικό αγοραστή), για τα λιμάνια Αλεξανδρούπολης, Ηγουμενίτσας, Ηρακλείου και Βόλου. Και τίθεται το πολύ εύλογο ερώτημα: Με ποιο επιχείρημα θα ξεπουλήσουμε τέτοια περιουσιακά στοιχεία, εν μέσω πρωτοφανούς για δεκαετίες παγκόσμιας ύφεσης, που στην Ελλάδα εκτιμάται μέχρι και σε διψήφια νούμερα. Τι εκτίμηση θα γίνει για την αξία των λιμανιών και με ποια στοιχεία; Του τουρισμού και της κίνησης που θα είναι ανύπαρκτα; Με τι προβλέψεις για το μέλλον, όχι μόνο το 2021, αλλά την επόμενη δεκαετία; Ποια οικονομική θεωρία, ποιο βιβλίο γυμνασίου θεωρεί λογικό ή πρόσφορο κάτι τέτοιο;,Τι σημαίνουν όλα αυτα; Σημαίνουν ότι κάτω από το χαλί των περιορισμένων κρουσμάτων και της καλής πορείας στην πρώτη γραμμή της πανδημίας, η κατάσταση ήδη είναι εφιαλτική σε διάφορους τομείς, οιωνός του τι θα ακολουθήσει. Δώρα σε ημετέρους, χαριστικές ρυθμίσεις, επιδοτήσεις δήθεν «ανάπτυξης», αδιαφορία για συγκεκριμένα κομμάτια του πληθυσμού, κλείσιμο των ματιών στην εργοδοτική αυθαιρεσία, εμπαιγμός επαγγελματιών, ακόμα και της περίφημης «μεσαίας τάξης». Όλα κρυμμένα πίσω από ένα μιντιακό τείχος, που θυμίζει τις πιο ζοφερές μέρες «ενημέρωσης» του 2010 ή του δημοψηφίσματος του 2015. Πίσω από ερωτήματα όπως το αν «ο Κυριάκος Μητσοτάκης είναι ο σύγχρονος Μωυσής» (αγαπημένο Liberal), το πώς κουρεύτηκε ο Στέλιος Πέτσας και το πόσο γόης και κομάντο είναι ο Νίκος Χαρδαλιάς.,Να απαντήσουμε σε όλα αυτά δεν λέω, αλλά να ιεραρχήσουμε τα σημαντικά. Οι επόμενοι μήνες είναι κρίσιμοι, αυτό δεν είναι το κλασικό πλέον κλισέ των δύο εβδομάδων που αναφέρεται κάθε μέρα στις 18:00 για την πανδημία. Η μάχη για τη ζωή δεν θα τελειώσει με την καραντίνα, ούτε μετα φάρμακα, ούτε με τα εμβόλια, ούτε με το τέλος του κορονοϊού. Τα κρούσματα δεν θα περιοριστούν στα νοσοκομεια, ούτε η διασπορά θα είναι απαραίτητα ελεγχόμενη. Τα κάστανα από τη φωτιά δεν θα κληθούν να τα βγάλουν μόνο οι γιατροί και οι νοσηλευτές μας. Το ερώτημα είναι, πώς και σε ποιον κόσμο θέλουμε να τοποθετηθούμε."
"Είπε ο πρωθυπουργός:, Τι ακριβώς καταλάβατε από όσα σας είπαν οι «άνθρωποι της πρώτης γραμμής», κ.πρωθυπουργέ; Γιατί αυτοί δεν ζητούν μερικές «εκατοντάδες κρεβάτια ΜΕΘ». Αυτοί ζητούν χιλιάδες κρεβάτια ΜΕΘ. Και σίγουρα όχι λιγότερες από 3.500 ΜΕΘ. Χιλιάδες, κ.Μητσοτάκη. Γιατί τόσες λείπουν. Χιλιάδες!, Τίνος ακριβώς οι αντιλήψεις «εκσυγχρονίστηκαν» κ.Μητσοτάκη για το δημόσιο σύστημα Υγείας; Γνωρίζετε κάποιον κοντινό σας που να αντιμετώπιζε το σύστημα Υγείας ως πεδίο άσκησης του θεάρεστου έργου των απολύσεων; Ας βοηθήσουμε για την ανάκληση στην μνήμη κάποιων προηγούμενων («εκσυγχρονιστικές» κι αυτές) αντιλήψεων κύριε πρωθυπουργέ:,Είπε ο κ.Μητσοτάκης:, «Ομπρέλα φροντίδας για όλους»(!); Μα τι… κακά λόγια είναι αυτά κύριε πρωθυπουργέ! Μα τι… «αντιδημοκρατικός» οίστρος είναι αυτός! Σε τι κατάλυση των «ατομικών δικαιωμάτων» μας οδηγείτε, κ.Μητσοτάκη; Εκτός αν δεν είστε εσείς αυτός που μας έχει εξηγήσει και αναλύσει ότι , . Δεν ενθυμείστε κ.πρωθυπουργέ; Θα θυμηθείτε:, Μιλάτε για το κράτος, κύριε Μητσοτάκη. Αυτό των «δικών μας παιδιών» (μήπως θυμάστε τον εμπνευστή της φράσης κ.πρωθυπουργέ;)… Το κράτος που είναι «πολύ» όταν πρέπει να στέκεται αρωγός στον αδύναμο, που το ξεπουλάτε για να γίνει «λιγότερο» και που το ενισχύεται (ως γνήσιοι νεοφιλελεύθεροι κρατιστές) όταν ανακεφαλαιοποιεί τράπεζες. Αλλά  τώρα όχι μόνο θέλετε να το εμφανίζετε σαν να έπαψε να λειτουργεί ως «κομματικό φέουδο», αλλά και σαν πεδίο όπου ήρθαν οι «άξιοι» να το υπηρετήσουν. Και από πού προκύπτει η αξιοσύνη τους, κ.πρωθυπουργέ; Μα από τα διδάγματα της πανδημίας. Μάλιστα. Για πέστε μας, λοιπόν, κύριε Μητσοτάκη: Είναι αρκετά… «άξιος» ο  κύριος που δήλωνε με πάθος (και απευθυνόμενος σε γιατρούς)  ότι , Είναι αρκετά «άξιος» ο κύριος που από την θέση του υπουργού Υγείας, μάλιστα, έλεγε  τα κάτωθι: ,Πάλι δεν θυμάστε; Θα θυμηθείτε (πάλι):,Και πάλι :,Είπε ο κ.Μητσοτάκης:,:  Κύριε πρωθυπουργέ από τον Μάρτη του 2017 ο κλάδος των ντελιβεράδων μετράει καμιά 20αριά νεκρούς. Και τους μετράει γιατί το δικό σας κράτος, το κράτος  της «ελεύθερης αγοράς», τους θεωρεί «αόρατους», δεν τους βλέπει. Αλλά απ’ ότι φαίνεται δεν ακούει κιόλας τον θρήνο για τον χαμό τους. Σε ποιόν, λοιπόν, απευθύνεστε, κ.Μητσοτάκη;, Κύριε πρωθυπουργέ, οι υπάλληλοι των σούπερ μάρκετ είναι αυτοί που το δικό σας κράτος έχει εξοπλίσει την «κυρία διευθύντρια» να τους καλεί να κάνουν κωλοτούμπες για 300 ευρώ.  Που τους θέλει είλωτες 7 μέρες τη βδομάδα, από το πρωί μέχρι το βράδυ, και τις Κυριακές.  Η δική σας πολιτική δεν είναι που τους θεωρεί «αόρατους», κύριε Μητσοτάκη; Σε ποιόν, λοιπόν, απευθύνεστε;, Κύριε πρωθυπουργέ, ποιος ακριβώς θεωρεί «αόρατους» τους εργαζόμενους «που κρατούν νύχτα-μέρα τις πόλεις μας καθαρές»; Δεν είστε εσείς κ.Μητσοτάκη και η πολιτική σας που κάθε χρόνο μας λέει ότι όλους αυτούς θα τους στείλετε στην ανεργία γιατί δεν ικανοποιούν τα κριτήρια τα δικά σας και της ΕΕ, διότι τους έχετε βαφτίσει εργαζόμενους που «δεν καλύπτουν» (!!!) πάγιες και διαρκείς ανάγκες; Σε ποιόν, λοιπόν, απευθύνεστε, κ.Μητσοτάκη;,Ποιος τους κάνει «αόρατους» όλους αυτούς, κύριε πρωθυπουργέ; Μήπως τους κάνει «αόρατους» η ίδια πολιτική, που τώρα, εν μέσω πανδημίας, καλεί τα εκατομμύρια των εργαζόμενων να τη βγάλουν με το επίδομα των 533 ευρώ το μήνα, τους υπόλοιπους με το 50% του μισθού τους και τους άνεργους  με… 400 ευρώ (αναφερόμαστε, φυσικά, στους άνεργους που… βλέπετε, γιατί καμιά 800.000 από αυτούς συνεχίζετε να τους θεωρείτε «αόρατους»).,Συνεπώς, συνεχίστε τα διαγγέλματά σας κ.Μητσοτάκη. Πάρτε όσα μαθήματα θέλετε για σας τον ίδιο και τους συνεργάτες σας από την πανδημία. Και θα δούμε, μετά, τι ακριβώς καταλάβατε από το μάθημα. Αν και ήδη οι πάνω από 100.000 απολύσεις, τα (μη) μέτρα για τους εργαζόμενους, η γαλαντομία σας προς εφοπλιστές, εργολάβους και καναλάρχες, η ευγένειά σας προς τραπεζίτες, έχει προσδιορίσει από τώρα και το μετά.,Προς το παρόν, όμως, και ενόψει του επόμενου διαγγέλματος, προσέξτε ιδιαίτερα τούτο: Σε ποιους απευθύνεστε…"
""
"Σε δελτίο Τύπου για τη «συνεργασία επιχειρήσεων για διατήρηση θέσεων εργασίας», ο ΣΕΒ αναφέρει πως «υπό το καθεστώς πρωτοφανών συνθηκών είναι κρίσιμο να είμαστε ανοιχτοί σε νέες προσεγγίσεις, εργαλεία και πρακτικές», προτείνοντας την καθιέρωση των έκτακτων αντεργατικών μέτρων που πήρε η κυβέρνηση με αφορμή την πανδημία, όπως η τηλεργασία «που στηρίχθηκε στην αμοιβαία συνεννόηση εργοδοτών και εργαζομένων».,Οι βιομήχανοι προτείνουν, ανάμεσα σε άλλα,  να καλυφθούν οι κενές θέσεις εργασίας στους τομείς που, λόγω της συγκυρίας, εμφανίζουν αύξηση εργασιών, από το πλεονάζον προσωπικό των επιχειρήσεων που εμφανίζουν μείωση εργασιών και παραθέτει τις τρεις μορφές που θα μπορούσε να λάβει η επέκταση της «συνεργασίας» μεταξύ των επιχειρήσεων:,Η πρώτη αφορά «στην κάλυψη των αναγκών με τη μεταφορά εργαζομένων μέσω σχημάτων ”δανεισμού”, ένα σχήμα το οποίο ήδη προβλέπεται από τη νομοθεσία και εφαρμόζεται είτε ενδοομιλικά, είτε μέσω Εταιριών Προσωρινής Απασχόλησης». Δηλαδή, «εργαζόμενοι επιχειρήσεων που υπολειτουργούν να ”δανείζουν εργαζόμενους” σε επιχειρήσεις προμηθευτών ή πελατών τους που αντιμετωπίζουν ελλείψεις προσωπικού με διατήρηση των συμβατικών τους προβλέψεων», υπενθυμίζοντας πως ήδη με πρόσφατη Πράξη Νομοθετικού Περιεχομένου παρέχεται η δυνατότητα μεταφοράς εργαζομένων σε επιχειρήσεις που ανήκουν στον ίδιο όμιλο.,Η δεύτερη αφορά «συνεργασίες μεταξύ ανεξάρτητων επιχειρήσεων, με προσωπικό προμηθευτών ή πελατών το οποίο βρέθηκε, λόγω της συγκυρίας, εκτός εργασίας, ιδιαίτερα όταν δεν καλύπτεται από τις προστατευτικές διατάξεις των πρόσφατων μέτρων. Παραδείγματος χάριν θα μπορούσε να εξετασθεί η διανομή προϊόντων από τα super market ή τις επιχειρήσεις ηλεκτρονικών ειδών στα σπίτια των καταναλωτών, αν μπορεί να γίνει από των αναλόγων ειδικοτήτων προσωπικό εκείνων των επιχειρήσεων προμηθευτών τους που αντιμετωπίζουν μείωση εργασιών».,Η τρίτη αφορά «την επέκταση υφιστάμενων επιχειρηματικών συνεργασιών σε τμήματα της παραγωγής και διανομής προϊόντων για λογαριασμό τρίτων. Ουσιαστικά πρόκειται για μια χρήση του μοντέλου της υπεργολαβίας ώστε να καλυφθούν άμεσα όχι μόνο οι ανάγκες σε ανθρώπινο δυναμικό αλλά και σε κεφαλαιουχικό εξοπλισμό (μεταφορικά μέσα κλπ.), ή/και συνδυαστικά αυτών των δύο εναλλακτικών».,Παράλληλα, οι βιομήχανοι αναφέρουν ότι από τα παραπάνω θα προκύψουν «μόνο οφέλη για επιχειρήσεις και εργαζόμενους» και με τον τρόπο αυτό θα ανοίξουν «νέους δρόμους για την επιβίωση και ανάπτυξη των επιχειρήσεων με νέες διασυνδέσεις, νέες δραστηριότητες και νέες προοπτικές».,Αναλυτικά το δελτίο του ΣΕΒ:"
"Σοκαριστικές για το βάθος της κρίσης που αναμένεται να χτυπήσει την ελληνική οικονομία προκύπτουν οι προβλέψεις του Διεθνούς Οικονομικού Ταμείου (ΔΝΤ), η οποία δημοσιεύτηκε την Τρίτη, στα πλαίσια της Εαρινής Συνόδου του Ταμείου.,Στις προβλέψεις του, το ΔΝΤ εκτιμά πως η παγκόσμια οικονομία θα συρρικνωθεί κατά 3% το 2020, την ώρα που η πτώση κατά την παγκόσμια ύφεση του 2009 είχε καταγραφεί στο 0,1%, υποστηρίζοντας παράλληλα πως το 2021 θα έρθει ανάκαμψη επιπέδου 5,8%. Όλα τα παραπάνω βέβαια, υπό την αβεβαιότητα που προκύπτει από την επιδημία του κορονοϊού. Η ύφεση για τις χώρες του ευρώ εκτιμάται στο 7,5%,Αξίζει να σημειωθεί πως στις προβλέψεις του Ιανουαρίου που ελάμβαναν υπόψη τους κινδύνους για τη δημόσια υγεία, το Ταμείο εκτιμούσε πως θα υπάρξει συγκρατημένη παγκόσμια αύξηση του 3,3% το 2020, κατάσταση για την οποία οφείλεται το κλείσιμο των διεθνών οικονομιών, οι κοινωνικές αποστάσεις, οι περιορισμοί των ταξιδιών και τα άλλα περιοριστικά μέτρα που ελήφθησαν.,Αναφορικά με τις προβλέψεις για την Ελλάδα, το Ταμείο αναμένεται ύφεση τουλάχιστον επιπέδου 10% για το 2020, ενώ αναμένει εκτόξευση της ανεργίας στο 22,3%, η οποία σημειώνεται πως τον Ιανουάριο καταγράφηκε στο 16,4%. Σύμφωνα με τις εκτιμήσεις του ΔΝΤ, η ελληνική οικονομία θα βιώσει τη μεγαλύτερη ύφεση, τη μεγαλύτερη ανεργία, τη μεγαλύτερη επιδείνωση του εμπορικού ισοζυγίου και τις μεγαλύτερες αποπληθωριστικές πιέσεις στην ευρωζώνη.,Αξίζει να σημειωθεί πως στις προβλέψεις του Ιανουαρίου που ελάμβαναν υπόψη τους κινδύνους για τη δημόσια υγεία, το Ταμείο εκτιμούσε πως θα υπάρξει συγκρατημένη παγκόσμια αύξηση του 3,3% το 2020, κατάσταση για την οποία οφείλεται το κλείσιμο των διεθνών οικονομιών, οι κοινωνικές αποστάσεις, οι περιορισμοί των ταξιδιών και τα άλλα περιοριστικά μέτρα που ελήφθησαν.,Σε διεθνές επίπεδο, το Ταμείο αναμένει ύφεση του 5,9% για τις ΗΠΑ, 7,5% για τις 19 ευρωπαϊκές χώρες του ευρώ, 5,2% για την Ιαπωνία και 6,5% για το Ηνωμένο Βασίλειο. Για την Κίνα, αναμένεται αύξηση του ΑΕΠ κατά 1,2%, καθώς πρόκειται για τη δεύτερη μεγαλύτερη οικονομία στον κόσμο, η οποία ξαναάνοιξε νωρίτερα από τις άλλες. Συνολικά, για το παγκόσμιο εμπόριο αναμένεται μείωση της τάξης του 11% φέτος, ενώ το 2021 αναμένεται αύξηση του 8,4%.,Υπενθυμίζεται πως την περασμένη εβδομάδα, η διευθύνουσα σύμβουλος του ΔΝΤ, Κρισταλίνα Γκεοργκίεβα προειδοποίησε για «το χειρότερο οικονομικό φαινόμενο από τη Μεγάλη Ύφεση», σημειώνοντας πως οι αναδυόμενες αγορές και τα έθνη χαμηλού εισοδήματος στην Αφρική, τη Λατινική Αμερική και μεγάλο μέρος της Ασίας χαρακτηρίζονται ως ιδιαίτερα υψηλού κινδύνου. Σημειώνεται τέλος πως τη Δευτέρα, το Ταμείο ενέκρινε 500 εκατ. δολ. για την υποστήριξη του χρέους 25 φτωχών χωρών, ώστε να βοηθηθούν για την αντιμετώπιση της πανδημίας."
"Την Τετάρτη το ελληνικό δημόσιο άντλησε με τη νέα έκδοση επταετών ομολόγων το ποσό των δύο δισεκατομμυρίων ευρώ με επιτόκιο 2,05% και ανέβασε στα 13,5 δισεκατομμύρια το ποσό που έχει αντλήσει η Ελλάδα από τις αγορές από τον Φεβρουάριο του 2019.,Μετά από αυτή την εξέλιξη, ο Χ. Σταϊκούρας εξέφρασε την ικανοποίηση του, λέγοντας ότι επιβεβαιώνεται η εμπιστοσύνη των αγορών στην κυβέρνηση. «Οι Έλληνες μπορούμε να αισθανόμαστε ικανοποίηση, αφού το κόστος δανεισμού είναι ίσο της αντίστοιχης έκδοσης Ιουλίου του 2019, με πολύ καλύτερο μάλιστα τότε οικονομικό περιβάλλον. Και είναι πολύ χαμηλότερο της αντίστοιχης έκδοσης Φεβρουαρίου του 2018, όταν διαμορφώθηκε στο 3,5%.,Σημειώνω, επιπροσθέτως, την καλή ποιότητα της σημερινής έκδοσης, δεδομένου ότι η πλειοψηφία είναι ξένα χαρτοφυλάκια και θεσμικοί επενδυτές. Με αυτά τα δεδομένα, το οικονομικό και πολιτικό εγχείρημα πέτυχε. Η εμπιστοσύνη των αγορών στην Κυβερνητική πολιτική επιβεβαιώνεται. Η Ελλάδα απέδειξε ότι και μέσα σε αντίξοες συνθήκες, μπορεί να τα καταφέρει».,Ωστόσο, η έκδοση του ομολόγου συμπίπτει , για ύφεση 10% το 2020 από το ΔΝΤ. Σύμφωνα με τις εκτιμήσεις του Ταμείου, για το 2020 στην Ελλάδα  αναμένεται ύφεση τουλάχιστον επιπέδου 10% για το 2020, ενώ αναμένει εκτόξευση της ανεργίας στο 22,3%, η οποία σημειώνεται πως τον Ιανουάριο καταγράφηκε στο 16,4%. Σύμφωνα με τις εκτιμήσεις του ΔΝΤ, η ελληνική οικονομία θα βιώσει τη μεγαλύτερη ύφεση, τη μεγαλύτερη ανεργία, τη μεγαλύτερη επιδείνωση του εμπορικού ισοζυγίου και τις μεγαλύτερες αποπληθωριστικές πιέσεις στην ευρωζώνη.,Την ίδια στιγμή ο οίκος πιστοληπτικής αξιολόγησης Moody’s αναθεώρησε σε σταθερή από θετική την προοπτική για τα τραπεζικά συστήματα της Ελλάδας και της Κύπρου, λόγω της έξαρσης του κορονοϊού. Συγκεκριμένα, για τις ελληνικές τράπεζες ο οίκος αξιολόγησης εκτιμά ότι η κερδοφορία τους θα εξασθενήσει και το πρόβλημα των κόκκινων δανείων θα παραμείνει πολύ μεγάλο.,«Η κερδοφορία του ελληνικού τραπεζικού συστήματος θα εξασθενίσει και τα μη εξυπηρετούμενα ανοίγματά του (NPEs) θα παραμείνουν σε υψηλά επίπεδα και κοντά στο 40% περίπου των δανείων τους στο τέλος του 2019. Τα μέτρα στήριξης της ελληνικής κυβέρνησης περιλαμβάνουν την παροχή πρόσθετης ρευστότητας και διευκολύνσεων για κεφάλαιο κίνησης των επιχειρήσεων, τα οποία θα βοηθήσουν στην επιβράδυνση της δημιουργίας νέων NPEs, όπως θα βοηθήσει και η παράταση των περιόδων αποπληρωμής για τους ευάλωτους πελάτες των τραπεζών. Οι ταξιδιωτικοί περιορισμοί στην Ελλάδα θα πλήξουν ιδιαίτερα τον τουριστικό τομέα, στον οποίο αντιστοιχεί περίπου το 12% του ΑΕΠ της χώρας. Ταυτόχρονα, μία μεγάλη μείωση της εγχώριας ζήτησης θα επιβαρύνει τους κλάδους των μεταφορών και διαχείρισης εφοδιαστικής αλυσίδας, του εμπορίου και της μεταποίησης. Αν και οι τιμές των κατοικιών έχουν αυξηθεί την τελευταία διετία, δεν είναι πιθανή μία σημαντική διόρθωση, δεδομένης της μεγάλης μείωσής τους από το 2010 έως το 2017».,Θολό παραμένει το τοπίο σχετικά με το ταμειακό «μαξιλάρι ασφαλείας», καθώς την Τετάρτη , ανέφεραν πως η κυβέρνηση χρησιμοποιεί από τον Απρίλιο το «μαλακό» μαξιλάρι των ταμειακών διαθεσίμων ύψους 12-14 δισ. ευρώ για την χρηματοδότηση των μέτρων στήριξης των νοικοκυριών και των επιχειρήσεων από τη πανδημία. Παράλληλα, επισήμαναν ότι το ποσό αυτό είναι αρκετό για τη στήριξη των μέτρων έως και τον Ιούλιο.,Ο τομεάρχης Οικονομικών του ΣΥΡΙΖΑ, ,, κατηγόρησε την κυβέρνηση, τονίζοντας ότι «προφανώς σκόπευε να χρησιμοποιήσει τα χρήματα του ελληνικού λαού εν κρυπτώ» και «αναγκάστηκε να αποκαλύψει ότι τα χρησιμοποιεί ήδη πιεζόμενη» από τον ΣΥΡΙΖΑ και την αίτηση κατάθεσης εγγράφων τη Δευτέρα από 63 βουλευτές.,Το πρωί της Πέμπτης ο Άδωνις Γεωργιάδης διέψευσε πως η κυβέρνηση έχει κάνει χρήση του «μαξιλαριού», επισημαίνοντας ότι «καλό είναι, όσο γίνεται να μην το ακουμπήσουμε διότι θα είναι κακό σήμα για τις αγορές». Τη σύγχυση επέτειναν οι δηλώσεις του κυβερνητικού εκπροσώπου, Στέλιου Πέτσα, ο οποίος δήλωσε πως «δεν υπάρχουν μαξιλάρια ή άλλες ορολογίες που μπερδεύουν τους πολίτες. Υπάρχει το ταμείο του κράτους που υπάρχει σήμερα, όπως υπήρχε και χθες, όπως υπάρχει πάντα».,Ο Σ. Πέτσας έκανε λόγο για τρεις ορόφους που απαρτίζουν το ταμείο και το συνολικό ποσό των 36 δισεκατομμυρίων του «μαξιλαριού» ασφαλείας. «Αυτό το ταμείο απαρτίζεται από τρεις διαφορετικούς ορόφους. Ο πρώτος είναι ο όροφος που έχει να κάνει με τα 15,7 δισ. ευρώ τα οποία έχουν χορηγηθεί στη χώρα μας από τη λήξη του τρίτου μνημονίου, δηλαδή από το 2018 και μετά, λόγω της αναξιοπιστίας της τότε κυβέρνησης ώστε να μπορέσει να προσφύγει στις αγορές και να δανειστεί με λογικό επιτόκιο. Ο δεύτερος και ο τρίτος όροφος αποτελούνται από τα υπόλοιπα ποσά που τελικά αθροίζουν ένα ποσό γύρω στα 36 δισεκατομμύρια συνολικά, τα οποία τηρούνται είτε στην Τράπεζα της Ελλάδας στο κοινό κεφάλαιο ή στα τραπεζικά της διαθέσιμα είτε στις εμπορικές τράπεζες και είναι χρήματα φορέων της γενικής κυβέρνησης».,Σημείωσε ότι «τα χρήματα αυτά υπήρχαν πάντα» και χρησιμοποιούνταν και το 2013 και το 2014, αναφέροντας πως «ένα ποσό γύρω στα 10 δισεκατομμύρια εξ αυτών χρησιμοποιούνταν στο τέλος του 2014, γιατί τότε τα επιτόκια της ΕΚΤ είχαν γίνει αρνητικά και επέλεξε η ελληνική κυβέρνηση ένα αμοιβαία επωφελή τρόπο, δηλαδή τα χρήματα αυτά να μεταφερθούν στην Τράπεζα της Ελλάδας, να επενδύονται μέσω repos ώστε η ελληνική κυβέρνηση να έχει ρευστότητα  και οι φορείς της γενικής κυβέρνησης να έχουν ένα έσοδο.,Χτίζοντας πάνω στις θυσίες των Ελλήνων και στην εμπιστοσύνη που έχει αποκατασταθεί για την ελληνική οικονομία έχουμε προσφύγει στις αγορές από τον Ιούλιο του 2019 μέχρι και σήμερα τέσσερις φορές και έχουμε αντλήσει ποσά 8,5 δισ. ευρώ. Αν είχαμε χρησιμοποιήσει χωρίς προσφυγή στις αγορές και χωρίς χρήση των πρωτογενών πλεονασμάτων μας, στην απομείωση του υποτιθέμενου πρώτου ορόφου, τότε αυτό θα είχε χάσει τη σημασία του και δεν θα μπορούσε να αποτελεί μια εγγύηση, που όλοι καταλαβαίνουμε ότι αποτελεί  η ύπαρξη υψηλών αποθεμάτων, υψηλών ταμειακών διαθέσιμων προς τις αγορές ότι η Ελλάδα είναι έτοιμη να αποπληρώσει τις υποχρεώσεις της»., "
"Το καθεστώς προστασίας της πρώτης κατοικίας το οποίο εκπνέει στις 30 Απριλίου αναμένεται να λάβει παράταση. Σύμφωνα με πληροφορίες που μετέδωσε ο τηλεοπτικός σταθμός OPEN, σε σύσκεψη, που πραγματοποιήθηκε τη Τετάρτη μεταξύ δανειστών, εκπροσώπων των τραπεζών και οικονομικού επιτελείου της κυβέρνησης, με θέμα τη πρώτη κατοικία, συμφωνήθηκε ότι θα πρέπει να δοθεί μια «κλιμακωτή» παράταση στους δανειολήπτες με κόκκινα δάνεια.,Όπως αναφέρει το ρεπορτάζ, οι κατηγορίες της παράτασης είναι δύο. Η πρώτη αφορά τη προστασία της πρώτης κατοικίας μέχρι 31 Δεκεμβρίου 2020, για όσους έχουν πληγεί από τη κρίση, δηλαδή όσους εντάσσονται μέσα στους ΚΑΔ, είτε είναι επιχειρήσεις (επαγγελματίες) είτε φυσικά πρόσωπα. Επίσης, θα πρέπει να είναι εργαζόμενοι με σύμβαση αναστολής της εργασίας τους.,Η δεύτερη αφορά περίοδο παράτασης τεσσάρων μηνών και αναμένεται να δοθεί σε νοικοκυριά (εκτός των οικονομικών μέτρων προστασίας από τον κορονοϊό).,Στόχος των παρατάσεων είναι να υπάρξει χρόνος στα κυβερνητικά επιτελεία να προετοιμάσουν τον νέο πτωχευτικό κώδικα. Ο νέος κώδικας θα προβλέπει τη μεταβίβαση της πρώτης κατοικίας σε έναν κρατικό φορέα που θα δημιουργηθεί για αυτό τον σκοπό και ύστερα τη δυνατότητα ενοικίασης του σπιτιού από τον μέχρι πρότινος ιδιοκτήτη του.,Αναλυτικότερα, όπως αναφέρουν πληροφορίες που μετέδωσε η ,, η διάταξη που μελετάται να ενσωματωθεί στο νέο πτωχευτικό κώδικα προβλέπει ότι ο δανειολήπτης θα μπορεί, μετά τη μεταβίβαση του σπιτιού του στον κρατικό φορέα, να το νοικιάσει για 12 χρόνια. Ακόμα, θα υπάρχει η επιλογή επαναγοράς του ακινήτου από τον πρώην ιδιοκτήτη και πλέον ενοικιαστή.,Ως προϋποθέσεις για τη μεταβίβαση της κύριας κατοικίας στον κρατικό φορέα καθορίζεται η πτώχευση του δανειολήπτη και η ρευστοποίηση όλων των περιουσιακών του στοιχείων.,Επιπλέον ξεκαθαρίζεται ότι η μίσθωση του σπιτιού θα επιτρέπεται μόνο αν πληρούνται εισοδηματικά κριτήρια, τα οποία δεν έχουν διευκρινιστεί αλλά και το όριο στην αξία της κύριας κατοικίας.,Σημειώνεται ότι οι διαπραγματεύσεις με τους θεσμούς για την παράταση στην πλατφόρμα της κύριας κατοικίας αλλά και τον νέο πτωχευτικό κώδικα θα συνεχιστούν μετά τις 22 Απριλίου."
"Η διεύθυνση της σελίδας είναι: https://thepressproject.gr/, ,Το ThePressProject (TPP) υποστηρίζει ενεργά την ελεύθερη διακίνηση της πληροφορίας σε ένα υγιές πλαίσιο που θα εξασφαλίζει τη βιωσιμότητα του μέσου και τον σεβασμό στο πνευματικό έργο των συντακτών. Για να το πετύχουμε αυτό –και γνωρίζοντας ότι το μοναδικό οικονομικό asset των διαδικτυακών ΜΜΕ είναι η επισκεψιμότητα- ζητάμε από όσους θέλουν να αξιοποιήσουν την πληροφορία που παράγει η συντακτική ομάδα και οι συνεργαζόμενοι με εμάς αναλυτές, να σεβαστούν τους παρακάτω όρους:,Μπορείτε να χρησιμοποιείτε οποιοδήποτε άρθρο από την πρώτη μέρα δημοσίευσης, αρκεί να εμφανίζεται ,που δεν ξεπερνά το ένα τρίτο και να ακολουθεί σύνδεσμος που θα ανακατευθύνει τον αναγώστη στην ιστοσελίδα μας.,Επιτρέπεται να εισάγετε ολόκληρα τα άρθρα ροής (εκτός δηλαδή από τα άρθρα κατηγορίας Ρεπορτάζ, Άποψη, Special Report) εφόσον έχουν περάσει 3 ημέρες από τη δημοσίευσή τους στο ThePressProject εφόσον υπάρχει ενεργός σύνδεσμος με την πηγή του άρθρου.,Δεν επιτρέπεται η αναπαραγωγή άρθρων που δημοσιεύονται στο ThePressProject μέσω του Network (από συνεργαζόμενα μέσα). Για την αναδημοσίευση αυτών απευθυνθείτε στην πηγή (ενεργή πάντα στο TPP),Δεν επιτρέπεται η αναπαραγωγή ολόκληρων ή τμημάτων βίντεο που παράγει το ThePressProject (εκπομπές, συνεντεύξεις, ρεπορτάζ) χωρίς την άδειά μας. Σε κάθε περίπτωση που θα δοθεί άδεια, στο βίντεο πρέπει να αναφέρεται πηγή με τη διεύθυνση της σελίδας και ο παρουσιαστής να αναφέρει ρητά την πηγή και την ημερομηνία εγγραφής του βίντεο.,Για οποιαδήποτε άλλη χρήση θα πρέπει να έχετε τη σαφή έγκριση του TPP.,Οι φωτογραφίες που δημοσιεύονται στο TPP δεν επιτρέπεται να αναπαράγονται. Το φωτογραφικό μας πρακτορείο είναι το ,. Αν θέλετε μπορείτε να επικοινωνήσετε  απευθείας μαζί τους.,Το ThePressProject επιτρέπει την αναμετάδοση αποσπασμάτων των τηλεοπτικών του εκπομπών που δεν ξεπερνούν τα 3 λεπτά ανά εκπομπή, με υποχρεωτική αναφορά στην πηγή. Για την πλήρη αναμετάδοση του προγράμματος ή εκπομπών σε επίγειους τηλεοπτικούς σταθμούς ή διαδικτυακά ΜΜΕ απαιτείται έγγραφη άδεια του εκδότη., ,Για να διαβάσετε για την πολιτική σχολιασμού στο TPP, μεταβείτε ,., ,Όταν οι επισκέπτες αφήνουν σχόλια στον ιστότοπο, συλλέγουμε τα δεδομένα που εμφανίζονται στη φόρμα σχολίων, όπως επίσης τη διεύθυνση IP του επισκέπτη και τη συμβολοσειρά του χρήστη του προγράμματος περιήγησης, ώστε να βοηθήσουμε στην ανίχνευση ανεπιθύμητων μηνυμάτων.,Μια ανωνυμοποιημένη συμβολοσειρά που δημιουργήθηκε από τη διεύθυνση ηλεκτρονικού ταχυδρομείου σας (επίσης αποκαλούμενη «hash») ενδέχεται να παρασχεθεί στην υπηρεσία Gravatar για να δει αν τη χρησιμοποιείτε. Η πολιτική απορρήτου της υπηρεσίας Gravatar διατίθεται εδώ: https://automattic.com/privacy/. Μετά την έγκριση του σχολίου σας, η εικόνα του προφίλ σας είναι ορατή στο κοινό μέσα στο πλαίσιο του σχολίου σας.,Εάν μεταφορτώνετε εικόνες στον ιστότοπο, θα πρέπει να αποφύγετε τη μεταφόρτωση εικόνων με ενσωματωμένα δεδομένα τοποθεσίας (EXIF GPS). Οι επισκέπτες του ιστότοπου μπορούν να πραγματοποιήσουν λήψη και εξαγωγή οποιωνδήποτε δεδομένων τοποθεσίας από εικόνες στον ιστότοπο.,Αν αφήσετε ένα σχόλιο στον ιστότοπό μας, μπορείτε να επιλέξετε να αποθηκεύσετε το όνομα, τη διεύθυνση ηλεκτρονικού ταχυδρομείου και τον ιστότοπό σας σε cookies. Αυτά είναι για την δική σας ευκολία, έτσι ώστε να μην χρειάζεται να συμπληρώσετε τα στοιχεία σας πάλι όταν αφήσετε ένα άλλο σχόλιο. Αυτά τα cookies θα διαρκέσουν για ένα έτος.,Αν έχετε έναν λογαριασμό και συνδεθείτε στον ιστότοπο, θα δημιουργήσουμε ένα πρόχειρο cookie για να προσδιορίσουμε αν ο πλοηγός δέχεται cookies. Το cookie δεν περιέχει προσωπικές πληροφορίες και διαγράφεται όταν κλείνετε τον πλοηγό σας.,Όταν συνδεθείτε, θα δημιουργήσουμε επίσης διάφορα cookies για να αποθηκεύσετε τις πληροφορίες σύνδεσης και τις επιλογές οθόνης. Τα cookies εισόδου διαρκούν για δύο ημέρες και τα cookie επιλογών οθόνης διαρκούν για ένα χρόνο. Αν επιλέξετε «Να με θυμάσαι», η σύνδεσή σας θα παραμείνει για δύο εβδομάδες. Αν αποσυνδεθείτε από το λογαριασμό σας, τα cookies σύνδεσης θα καταργηθούν.,Εάν επεξεργαστείτε ή δημοσιεύσετε ένα άρθρο, ένα επιπλέον cookie θα αποθηκευτεί στο πρόγραμμα περιήγησης. Αυτό το cookie δεν περιλαμβάνει προσωπικά δεδομένα και υποδεικνύει απλώς το post ID του άρθρου που μόλις επεξεργαστήκατε. Λήγει μετά από 1 ημέρα.,Τα άρθρα σε αυτόν τον ιστότοπο ενδέχεται να περιλαμβάνουν ενσωματωμένο περιεχόμενο (π.χ. βίντεο, εικόνες, άρθρα κ.λπ.). Το ενσωματωμένο περιεχόμενο από άλλους ιστότοπους συμπεριφέρεται με τον ίδιο ακριβώς τρόπο όπως και αν ο επισκέπτης επισκέφθηκε τον άλλο ιστότοπο.,Αυτοί οι ιστότοποι ενδέχεται να συλλέγουν δεδομένα για εσάς, χρησιμοποιούν cookies, ενσωματώνουν επιπλέον παρακολούθηση τρίτου μέρους και να παρακολουθούν την αλληλεπίδρασή σας με αυτό το περιλαμβανόμενο περιεχόμενο, συμπεριλαμβανομένης της ανίχνευσης της αλληλεπίδρασής σας με το περιλαμβανόμενο περιεχόμενο, εάν έχετε λογαριασμό και έχετε συνδεθεί στον συγκεκριμένο ιστότοπο.,Εάν αφήσετε ένα σχόλιο, το σχόλιο και τα μεταδεδομένα του διατηρούνται επ’ αόριστον. Αυτό γίνεται ώστε να μπορούμε να αναγνωρίζουμε και να εγκρίνουμε αυτόματα τα σχόλια που ακολουθούν, αντί να τα κρατάμε σε ουρά συντονισμού.,Για χρήστες που εγγράφονται στον ιστότοπο μας, αποθηκεύουμε επίσης τα προσωπικά δεδομένα που καταχωρούν στο προφίλ χρήστη τους. Όλοι οι χρήστες μπορούν να βλέπουν, να επεξεργάζονται ή να διαγράφουν τα προσωπικά δεδομένα τους ανά πάσα στιγμή (εκτός από το να μπορούν να αλλάξουν το όνομα χρήστη τους). Οι διαχειριστές του παρόντος ιστότοπου μπορεί επίσης να βλέπουν και να επεξεργάζονται αυτές τις πληροφορίες.,Εάν έχετε λογαριασμό σε αυτόν τον ιστότοπο ή έχετε αφήσει σχόλια, μπορείτε να ζητήσετε να λάβετε ένα εξαγόμενο αρχείο των προσωπικών δεδομένων που διατηρούμε για εσάς, συμπεριλαμβανομένων τυχόν δεδομένων που έχετε παράσχει σε εμάς. Μπορείτε επίσης να αιτηθείτε να διαγράψουμε τα προσωπικά δεδομένα που διατηρούμε για εσάς. Αυτό δεν περιλαμβάνει δεδομένα που είμαστε υποχρεωμένοι να τηρούμε για διοικητικούς, νομικούς ή λόγους ασφαλείας.,Τα σχόλια επισκεπτών ενδέχεται να ελέγχονται μέσω ενός αυτοματοποιημένου συστήματος ανεπιθύμητης αλληλογραφίας.,Η χρήση των υπηρεσιών που παρέχονται από το www.thepressproject.gr, συμπεριλαμβανομένης και της παροχής υπηρεσιών online παραγγελίας των προϊόντων του ThePressProject προϋποθέτει τη διασφάλιση της δυνατότητας επικοινωνίας μαζί σας. Συνεπώς, είναι απαραίτητο κατά την εγγραφή σας σε αυτό να δηλώσετε τα αληθή στοιχεία σας που θα σας ζητηθούν όπως π.χ. όνομα, ηλεκτρονική διεύθυνση, ταχυδρομική διεύθυνση, τηλέφωνο. Με την εγγραφή σας στο www.thepressproject.gr και την εισαγωγή των αιτουμένων στοιχείων παρέχετε τη συγκατάθεσή σας για τη συλλογή, χρήση και επεξεργασία των προσωπικών σας δεδομένων που οικειοθελώς εισάγετε για τους σκοπούς που γνωστοποιούνται κατωτέρω.,Το ThePressProject δεσμεύεται για την προστασία των προσωπικών σας δεδομένων και συμφωνεί με τη νέα Ευρωπαϊκή νομοθεσία σχετικά με την Προστασία Προσωπικών Δεδομένων (GDPR),Το ThePressProject συλλέγει και τηρεί αποκλειστικά και μόνο τα προσωπικά δεδομένα που εσείς του γνωστοποιείτε με την εισαγωγή των αιτουμένων πληροφοριών στα αντίστοιχα πεδία ή/ και των απαντήσεών σας ως ανωτέρω αλλά και στο πλαίσιο συγκεκριμένων ενεργειών που διεξάγει Το ThePressProject και οικειοθελώς δύνασθε να συμμετέχετε.,Ο ιστότοπος thepressproject.gr πρέπει να γνωρίζει τα ακόλουθα στοιχεία, για να καταστεί δυνατή η εγγραφή σας και υποβολή ηλεκτρονικής παραγγελίας. Το όνομα σας, τη διεύθυνση σας (σε περίπτωση αποστολής παραγγελίας στη διεύθυνση σας), τη διεύθυνση ηλεκτρονικής αλληλογραφίας (email), ένα τηλέφωνο επικοινωνίας, στοιχεια τιμολόγησης (σε περίπτωση έκδοσης τιμολογίου) και τη διεύθυνση ip που χρησιμοποιείτε κατά τη διάρκεια υποβολής της παραγγελίας σας.,Σκοπός της συλλογής, χρήσης και επεξεργασίας των προσωπικών δεδομένων που δηλώνετε στην εταιρεία, αποτελεί η παροχή των υπηρεσιών και των προϊόντων που αιτείστε μέσω του website, για τη λήψη των οποίων απαιτείται η χρήση ή/ και η επεξεργασία τους π.χ. online παραγγελίες και η πώληση και η προώθηση των προϊόντων και των υπηρεσιών που παρέχονται από το ThePressProject.,Στο πλαίσιο παροχής αυτών των υπηρεσιών και προϊόντων το ThePressProject διατηρεί το δικαίωμα να χρησιμοποιήσει τα στοιχεία επικοινωνίας που έχετε γνωστοποιήσει για την αποστολή ενημερωτικών μηνυμάτων σχετικά με τα προϊόντα και τις υπηρεσίες του καθώς και σχετικών προσφορών ή/ και ανακοινώσεων.,Η αποστολή διαφημιστικών, προωθητικών ή/και ενημερωτικών μηνυμάτων πραγματοποιείται μέσω τρίτου, όπου δεσμεύεται νομικά ως προς την προστασία και τήρηση των προσωπικών δεδομένων.,Σε περίπτωση που δεν επιθυμείτε πλέον να χρησιμοποιούνται τα προσωπικά σας δεδομένα για την αποστολή τέτοιου είδους ενημέρωσης από το ThePressProject, μπορείτε να αποστείλετε ηλεκτρονικό μήνυμα στη διεύθυνση , από την ηλεκτρονική διεύθυνση την οποία έχετε δηλώσει κατά την εγγραφή σας αναφέροντας «ΔΕΝ ΕΠΙΘΥΜΩ ΝΑ ΛΑΜΒΑΝΩ ΕΝΗΜΕΡΩΤΙΚΟ ΥΛΙΚΟ».,Παράλληλα μπορείτε να διαγραφείτε από την υπηρεσία ενημέρωσης και ενημέρωσης προωθητικών ενεργειών ανά πάσα στιγμή επιλέγοντας την επιλογή “Unsubscribe” που υπάρχει στο κάτω μέρος κάθε προωθητικής ή/και διαφημιστικής ενέργειας που διεξάγεται με email ή με από τα αντίστοιχα κανάλια επικοινωνίας.,το ThePressProject αναγνωρίζει τη σημασία του θέματος της ασφαλείας των Προσωπικών Δεδομένων, καθώς και των ηλεκτρονικών συναλλαγών και έχει λάβει όλα τα απαραίτητα μέτρα, με τις πιο σύγχρονες και προηγμένες μεθόδους, ώστε να εξασφαλίζεται η μέγιστη δυνατή ασφάλεια. Όλες οι πληροφορίες, οι οποίες σχετίζονται με τα προσωπικά σας στοιχεία, είναι ασφαλείς και απόρρητες.,Για να εξασφαλίσει την προστασία των προσωπικών σας δεδομένων, το ThePressProject χρησιμοποιεί τεχνολογία SSL (Secure Sockets Layer). Το SSL είναι ο πλέον αξιόπιστος φορέας για την ασφάλεια συναλλαγών μέσω του internet, σε παγκόσμια κλίμακα. Με αυτή την τεχνολογία, κάθε στοιχείο που καταχωρείται στο site μας κρυπτογραφείται προτού αποσταλεί μέσω internet και σε συνέχεια διερευνάται η αυθεντικότητα του μηνύματος και του server.,Τα SSL βγαίνουν σε 2 κλίμακες, 40-bit και 128-bit. Όσο μεγαλύτερη είναι η κλίμακα, τόσο πιο δύσκολο είναι να παραβιαστεί το κωδικοποιημένο μήνυμα. Εμείς χρησιμοποιούμε SSL 128-bit, το οποίο είναι ένα τρισεκατομμύριο φορές δυνατότερο από τα αντίστοιχα των 40-bit.,Επίσης,το ThePressProject διαθέτει ψηφιακό πιστοποιητικό προστασίας από την Cloudflare, μια διεθνώς αναγνωρισμένη ως ηγέτιδα εταιρεία στον τομέα παροχής προστασίας συναλλαγών και δεδομένων μέσω internet.,Η Cloudflare, κάθε φορά που εισέρχεστε σε σελίδα που πρόκειται να γίνει συναλλαγή στοιχείων, παρουσιάζει ένα λουκέτο πάνω αριστερά δίπλα από τη διεύθυνση https://www.thepressproject.gr, που βεβαιώνει ότι τα δεδομένα σας είναι κρυπτογραφημένα και η συναλλαγή σας προστατεύεται.,Τέλος, προσωπική ασφάλεια αποτελεί ο Κωδικός Χρήστη (password) που δίνετε όταν γίνεστε μέλος του www.thepressproject.gr Για να παρουσιάσουμε οποιοδήποτε προσωπικό σας στοιχείο θα πρέπει πρώτα να δοθεί το Όνομα Χρήστη και ο Κωδικός Χρήστη. Για αυτό το λόγο, πρέπει να φυλάτε καλά αυτά τα στοιχεία για να μην κινδυνεύσουν να πέσουν σε χέρια τρίτων. Επίσης συνιστάται η συχνή αλλαγή των προαναφερόμενων στοιχείων.,Όλες οι συναλλαγές που πραγματοποιείτε μέσω του www.thepressproject.gr διέπονται από το Διεθνές και Ευρωπαϊκό δίκαιο, που ρυθμίζει θέματα σχετικά με το ηλεκτρονικό εμπόριο καθώς επίσης και από το Νόμο περί προστασίας των καταναλωτών (Ν. 2251/1994), που ρυθμίζει θέματα σχετικά με τις πωλήσεις προϊόντων και υπηρεσιών από απόσταση.,Τα cookies είναι μικρά αρχεία κειμένου τα οποία αποθηκεύονται στον φυλλομετρητή μας κατά την πλοήγησή μας στο διαδίκτυο.,Τα Cookies σε καμία περίπτωση δεν προκαλούν βλάβες στους ηλεκτρονικούς υπολογιστές των χρηστών ούτε και στα αρχεία που φυλάσσονται σε αυτούς. Οι πληροφορίες που αποθηκεύονται στα cookies χρησιμοποιούνται για σκοπούς αναγνώρισης. Αυτό μας επιτρέπει να λειτουργήσουμε στην Ιστοσελίδα μας κατά τρόπο αποδοτικό την υπηρεσία που προσφέρουμε και να παρακολουθούμε την συμπεριφορά των επισκεπτών του Ιστοτόπου.,Οι πληροφορίες που αποθηκεύονται σε cookies αφορούν τις υπηρεσίες του ThePressProject και χρησιμοποιούνται αποκλειστικά από αυτό.,Σύμφωνα με τη διεθνή νομοθεσία της Ε.Ε. και των Η.Π.Α. έχουν εκδοθεί οδηγίες για τη χρήση τους και την ενημέρωση των χρηστών για κάθε ιστότοπο που τα χρησιμοποιεί. Υπάρχουν προγράμματα που καθαρίζουν τα κακόβουλα cookies, ενώ ο χρήστης δύναται να τα διαγράψει όποτε επιθυμεί από τους φυλλομετρητές ιστοσελίδων που χρησιμοποιεί., , "
"του Κώστα Λαπαβίτσα,(αναδημοσίευση από την ,),Το Γιούρογκρουπ δήλωσε ότι δεν θα υπάρξει «ευρωπαϊκή» αντιμετώπιση της κρίσης. Το κάθε κράτος-μέλος θα λύσει μόνο του τα προβλήματα που δημιουργεί ο κορωνοϊός. Αυτό σημαίνει ότι το βάρος της αντιμετώπισης θα πέσει αρχικά στους κρατικούς μηχανισμούς που έχουν τη δυνατότητα άμεσης παρέμβασης. Σημαίνει όμως ότι και η κάθε κοινωνία, με τους δικούς της τρόπους συσπείρωσης και δράσης, θα παίξει αποφασιστικό ρόλο στην ανάκαμψη και την ανάταξη που θα ακολουθήσει.,Η κυβέρνηση της ΝΔ έχει απόλυτη υποχρέωση να καθορίσει την πορεία της χώρας σε αυτή τη βάση το επόμενο διάστημα. Τα μέτρα που έχει λάβει μέχρι τώρα είναι παντελώς ανεπαρκή και δεν πρόκειται κανένας «εταίρος» να της λύσει το πρόβλημα. Η ώρα των αποφάσεων έφτασε και θα έχει ακέραιη την ευθύνη απέναντι στο οικονομικό τσουνάμι που ήδη ορθώνεται.,Ας δούμε όμως πιο συγκεκριμένα τις αποφάσεις του Γιούρογκρουπ. Είναι καταρχάς απολύτως παραπλανητικό ότι διατέθηκαν νέα κονδύλια 540δις. ,:,1.Δημιουργία νέου ταμείου της Ευρωπαϊκής Τράπεζας Επενδύσεων με κεφάλαια 25δις, τα οποία μέσω μόχλευσης, δηλαδή περαιτέρω δανεισμού της Τράπεζας στις αγορές, θα γίνουν 200δις για δάνεια προς μικρομεσαίες επιχειρήσεις.,2.Χρήση της προληπτικής γραμμής πίστωσης του ΕΜΣ, όπου τα κράτη-μέλη θα μπορούν δανειστούν μέχρι 2% του ΑΕΠ τους ως το «τέλος της κρίσης», το οποίο δεν προσδιορίζεται. Αυτό που σαφώς προσδιορίζεται είναι ότι τα κονδύλια θα πρέπει να χρησιμοποιηθούν μόνο για τις άμεσες και έμμεσες υγειονομικές ανάγκες του κορωνοϊού και όχι για την ευρύτερη στήριξη της απασχόλησης, της παραγωγής, των υπηρεσιών, κ.λπ. Τα χρήματα θα είναι διαθέσιμα στο πλαίσιο των «προβλέψεων της Συνθήκης του ΕΜΣ», δηλαδή είναι πιθανό να υπάρξει κάποιας μορφής «αιρεσιμότητα», ή κοινώς μνημόνιο. Πόσο ελαφριά ή βαριά θα είναι η «αιρεσιμότητα» θα το μάθουμε σε δύο εβδομάδες.,3.Θεσμοθέτηση κονδυλίου 100δις υπό την διαχείριση της Κομισιόν για την παροχή δανείων στα κράτη-μέλη με στόχο την προστασία της απασχόλησης, χωρίς όμως να δημιουργείται προηγούμενο για μελλοντικό κοινοτικό ταμείο ανεργίας.,Σε απλά ελληνικά, μια νομισματική ένωση της οποίας η οικονομία έχει μέγεθος 12τρις αποφάσισε να διαθέσει συλλογικά και άμεσα μόλις 125δις πραγματικού χρήματος, δηλαδή περίπου 1% του ΑΕΠ της. Η γαλαντόμος αυτή ένωση θα διευκολύνει επίσης έναν περιορισμένο δανεισμό των κρατών-μελών από τον ΕΜΣ για αυστηρά υγειονομικούς σκοπούς, πιθανόν με κάποιους μνημονιακούς όρους.,Για την Ελλάδα ο δανεισμός από τον ΕΜΣ μπορεί να ανέλθει στο θυελλώδες ποσό των 3,6δις, ή ίσως λίγο περισσότερο. Θα πρέπει να έχει χαθεί το μέτρο στο Υπουργείο Οικονομικών για να δανειστεί η χώρα μας αυτά τα χρήματα, δεδομένου μάλιστα ότι ήδη έχει ένα τεράστιο «μαξιλάρι».,Αν υπολογίσουμε τώρα ότι το 2% θα ισχύσει για όλο το ΑΕΠ της Ευρωζώνης και βάλουμε και τα υπόλοιπα χρήματα και τη μόχλευση, τότε το συνολικό ποσό θα φτάσει τα περιβόητα 540δις, ή περίπου 4,5% του ΑΕΠ της Ευρωζώνης. Δεν πρόκειται όμως ούτε η Γερμανία, ούτε η Γαλλία, να δανειστούν από τον ΕΜΣ και αυτές οι δύο χώρες μαζί έχουν το 50% του ΑΕΠ της Ευρωζώνης. Το 2% θα ισχύσει ίσως για την Ιταλία, την Ισπανία, την Ελλάδα και άλλες χώρες με δυσκολίες δανεισμού. Δηλαδή το συνολικό ποσό που πιθανώς να διαθέσει ο ΕΜΣ, αν τα κράτη-μέλη είναι διατεθειμένα να δεχτούν τους όρους του, θα είναι πολύ μικρότερο. Με δυο λόγια, το πακέτο του Γιούρογκρουπ όχι μόνο δεν προορίζεται για την στήριξη της οικονομίας συνολικά, αλλά δεν θα πλησιάζει καν τα 540δις.,Το μέγεθος αυτής της μικρόψυχης τσιγκουνιάς μπορεί να γίνει αντιληπτό μόνο αν συγκριθεί με τα δημοσιονομικά μέτρα που έχουν ήδη αποφασιστεί από τα έθνη-κράτη μια σειράς χωρών, συμπεριλαμβανομένων αυτών της Ευρωζώνης. Εξαιρετικά διαφωτιστικά είναι τα στοιχεία του – καθ’ όλα συστημικού – ,.,Ο πίνακας βασίζεται στη σημαντική διάκριση ανάμεσα σε:,          ι)μέτρα άμεσης δημοσιονομικής τόνωσης, όπως η πληρωμή μισθών και επιδομάτων,          ιι)αναβολές πληρωμών φόρων και κοινωνικής ασφάλισης,          ιιι)παροχή ρευστότητας μέσω κρατικών εγγυήσεων για εξαγωγές, κ.λπ.,Τα μέτρα άμεσης τόνωσης έχουν σαφώς μεγαλύτερη αποτελεσματικότητα για την αποφυγή της ύφεσης.,Άμεση τόνωση        Αναβολές πληρωμών          Άλλη ρευστότητα,Γαλλία                     1.2%                        9.4%                      12.5%,Γερμανία                  6.9%                       14.6%                     38.6%,Ελλάδα                    1.1%                        2.0%                       0.5%,Ιταλία                       0.9%                        13.0%                     7.3%,Ισπανία                    0.7%                        2.0%                       9.1%,ΗΠΑ                         5.5%                        2.6%                       4.1%,Η γενική εικόνα είναι ευκρινέστατη. Η Γερμανία έχει ήδη δαπανήσει τεράστια ποσά για να στηρίξει την οικονομία της και μεγάλο μέρος είναι δαπάνες άμεσης τόνωσης, δηλαδή αυτές με την μεγαλύτερη αποτελεσματικότητα. Μόνο οι ΗΠΑ, με το τεράστιο δημοσιονομικό πρόγραμμα του Τραμπ, έχουν κάνει συγκρίσιμες άμεσες δαπάνες. Οι χώρες του Νότου είναι πίσω και η Ελλάδα ουραγός.,Υπάρχει βέβαια και το μεγάλο νομισματικό πακέτο που ανακοίνωσε η ΕΚΤ της κ. Λαγκάρντ παρέχοντας ρευστότητα 750δις, το οποίο μάλιστα επιτρέπει και την αγορά ελληνικών ομολόγων. Η παρέμβαση αυτή είναι αναμφίβολα σημαντική διότι κρατάει χαμηλά τα επιτόκια δανεισμού, αλλά δύο παρατηρήσεις έχουν μεγάλη σημασία για να τεθεί στις πραγματικές του διαστάσεις:,Πρώτον, το πακέτο της ΕΚΤ, αν συγκριθεί με τα μέτρα που ήδη έχει εγκρίνει η Ομοσπονδιακή Τράπεζα των ΗΠΑ, είναι φτωχός συγγενής. Μετά από μια αλυσίδα γιγαντιαίων παροχών ρευστότητας τον Μάρτιο, η Φεντ ανακοίνωσε στις 9 Απριλίου ότι θα διαθέσει επιπλέον 2,3τρις δολάρια για δανεισμό επιχειρήσεων, νοικοκυριών και κρατικών φορέων. Δεν υπάρχει απολύτως καμία σύγκριση με την ΕΚΤ.,Δεύτερον, το πακέτο της ΕΚΤ ανακοινώθηκε όταν οι αγορές άρχισαν να ανεβάζουν γρήγορα το σπρεντ δανεισμού της Ιταλίας, της Ισπανίας, της Πορτογαλίας και φυσικά της Ελλάδας, δημιουργώντας συνθήκες οξείας κρίσης. Οι πλέον εκτεθειμένες θα ήταν, για μια ακόμη φορά, οι γαλλικές και οι γερμανικές τράπεζες, ,. Η απειλή για το ευρώ ήταν άμεση. Η ευγενής χορηγία της κ. Λαγκάρντ είχε κυρίως στόχο την ενίσχυση των τραπεζών και την στήριξη του ευρώ. Τα περί «αλληλεγγύης» κ.λπ., κ.λπ., ήταν οι γνωστές ιδεολογικές περικοκλάδες.,Στην κρίση του κορωνοϊού η ΟΝΕ λειτουργεί με τον αναγνωρίσιμο τρόπο της κρίσης της Ευρωζώνης του 2010-3. Δεν υπάρχει συστημική αντιμετώπιση από κοινού, ούτε «αλληλεγγύη». Υπάρχουν έθνη-κράτη, το καθένα με τα δικά του συμφέροντα, που έχουν σχέσεις ιεραρχικές μεταξύ τους. Ο Βορράς κυριαρχεί επί του Νότου. Υπάρχουν επίσης μεγάλες επιχειρήσεις και τράπεζες των οποίων οι ανάγκες έχουν την πρωτοκαθεδρία στη διαμόρφωση πολιτικής.,Αυτή είναι η φύση της ΟΝΕ (και ευρύτερα της ΕΕ) και δεν έχει τίποτε να κάνει με τις πολιτικές επιλογές, ή την δήθεν έλλειψη αντίληψης στο Γιούρογκρουπ, όπως φαντασιώνονται οι ευρωμανείς ανά την ήπειρο. Είναι τουλάχιστο κωμικό να κατηγορεί ο ΣΥΡΙΖΑ, ή το ΜΕΡΑ25, τις ηγεσίες του Βορρά για έλλειμμα «ευρωπαϊσμού». Οι Γερμανοί και οι Ολλανδοί ανήκουν στους εφευρέτες του «ευρωπαϊσμού» και δεν περίμεναν τους όψιμους αριστερούς εραστές της «Ευρώπης» να τους κάνουν μαθήματα για τη φύση του.,Οι συλλογικοί θεσμοί της Ευρωζώνης δεν πρόκειται να παίξουν καθοριστικό ρόλο στην αντιμετώπιση της γιγαντιαίας ύφεσης που ήδη ξεκίνησε. Δεν θα υπάρξουν Ευρωομόλογα γιατί οι ηγεμονικές χώρες του Βορρά μπορούν μόνες τους να χρηματοδοτήσουν τις δημοσιονομικές τους παρεμβάσεις και δεν σκοπεύουν καθόλου να μοιραστούν τον κίνδυνο των «προβληματικών» του Νότου. Δεν πρόκειται επίσης να υπάρξει ευνοϊκός δανεισμός για όσους έχουν πληγεί βαριά, εκτός αν ξεσπάσει μεγάλη χρηματοπιστωτική κρίση. Το κάθε κράτος-μέλος θα αντιμετωπίσει την κρίση μόνο του. Οι κουβέντες για Ευρωομόλογα, «αλληλεγγύη», κ.λπ., απλώς θολώνουν τα νερά.,Αυτό είναι το πλαίσιο μέσα στο οποίο καλούνται οι κ. Μητσοτάκης και Σταϊκούρας να αντιμετωπίσουν την οικονομική καταιγίδα που ολοένα και μεγαλώνει.,Το οικονομικό πρόβλημα που δημιουργεί η επιδημία για την Ελλάδα είναι φυσικά απόρροια της υγειονομικής κρίσης, αλλά θα αποδειχθεί εξίσου σοβαρό, καθώς η ύφεση που εμφανίζεται είναι βαθύτατη. Ο κ. Σταϊκούρας ξεκίνησε με εκτίμηση «μηδενικής ανάπτυξης» για το 2020 και αισίως έχει φτάσει σε συρρίκνωση 4%. Στην πράξη τα πράγματα μάλλον θα είναι πολύ χειρότερα. Κανείς δεν ξέρει πόσο ακριβώς, αλλά απλές αναγωγές στη βάση των εκτιμήσεων του ΔΝΤ και άλλων διεθνών οργανισμών δείχνουν ύφεση που μπορεί να πλησιάσει και το 10%, δηλαδή αντίστοιχη της συρρίκνωσης του 2011, τη χειρότερη χρονιά της κρίσης της Ευρωζώνης για τη χώρα μας.,Το μέγεθος του πλήγματος φαίνεται από τα τελευταία ,. Οι νέες προσλήψεις κατέρρευσαν από τις 202.000 τον Μάρτιο του 2019 στις 103.000 τον Μάρτιο του 2020. Η πτώση ήταν ιδιαίτερα μεγάλη στις προσλήψεις μερικής και εκ περιτροπής απασχόλησης, όπου υπήρξε πραγματική συντριβή. Κατά συνέπεια η συνολική ροή απασχόλησης τον Μάρτιο ήταν αρνητική κατά 42.000. Πρόκειται για πρωτοφανές γεγονός από τότε που ξεκίνησαν οι μετρήσεις το 2001. Αν ο ρυθμός αυτός συνεχιστεί το επόμενο εξάμηνο, θα έχουμε πραγματική εκτόξευση της ανεργίας.,Οι λόγοι είναι σαφείς. Ο κορωνοϊός χτύπησε την παγκόσμια οικονομία σε μια στιγμή μεγάλης ,. Η Ελλάδα ήταν από τους πιο αδύναμους κρίκους της ευρωπαϊκής οικονομίας, παρά τις ατελείωτες φλυαρίες για οικονομική άνοιξη και τα συναφή. Η μνημονιακή δεκαετία άφησε τη χώρα μας σε εξαιρετικά επισφαλή θέση. Δεν έχει παρά να δει κανείς τα τελευταία στοιχεία της ΕΛΣΤΑΤ για τη , και το ,Η ελληνική οικονομία εξαρτάται από τον τουρισμό και τις προσωρινές θέσεις εργασίας που δημιουργούνται το καλοκαίρι. Η δομική αδυναμία απέναντι στον κορωνοϊό είναι εμφανής.,Ο ιδιωτικός τομέας δεν μπορεί να δώσει λύση και το βάρος πέφτει καταρχήν στο ελληνικό κράτος. Απαιτείται γενικευμένη στήριξη της ζήτησης μέσω δημοσιονομικών δαπανών, πολύ μεγαλύτερη από την μέχρι τώρα φτωχή παρέμβαση, όπως φαίνεται και από τον πίνακα παραπάνω. Το άμεσο ζητούμενο είναι να προστατευτεί ο κυριότερος παραγωγικός πόρος της χώρας, δηλαδή η εργασία. Η αφόρητη αυταρέσκεια του ‘πάμε καλά’, η περισπούδαστη σοβαρότητα του ‘βλέποντας και κάνοντας’ και οι κοκορομαχίες με τον ΣΥΡΙΖΑ είναι εκτός τόπου και χρόνου. Η οικονομία της χώρας έχει ήδη αρχίσει να πέφτει στον γκρεμό.,Παράλληλα απαιτείται δυναμική παρέμβαση και στον χώρο της προσφοράς για την στήριξη της παραγωγής, όπως ήδη συμβαίνει διεθνώς. Αυτό σημαίνει δημόσια ιδιοκτησία σε καίριους τομείς, αλλά και δυναμική κοινωνική παρουσία στην παραγωγή με νέες μορφές οργάνωσης και νέες συλλογικότητες με τοπικό χαρακτήρα. Η κρίση του κορωνοϊού έδειξε ξεκάθαρα τις αδυναμίες της νεοφιλελεύθερης παγκοσμιοποίησης και χρηματιστικοποίησης. Ήδη έχει ξεκινήσει η παγκόσμια συζήτηση για τη μορφή της οικονομίας που θα πρέπει σταδιακά να δημιουργηθεί όταν περάσει η πανδημία.,Η αντιμετώπιση της κρίσης, εν ολίγοις, απαιτεί μέτρα που θα πηγαίνουν στην καρδιά του ελληνικού καπιταλισμού. Το πρόβλημα για τον κ. Μητσοτάκη και τον κ. Σταϊκούρα δεν είναι απλώς τεχνικό. Είναι βαθύτατα ιδεολογικό καθώς καλούνται να παρέμβουν με τρόπο που είναι αντίθετος με τα πιστεύω τους. Αλλά δεν έχουν πολλές επιλογές, καθώς η κρίση ήδη διαφαίνεται τεράστια. Το τι σημαίνει αυτό και πως μπορούν να χρηματοδοτηθούν οι αναγκαίες παρεμβάσεις θα το δούμε σε επόμενη ανάρτηση."
"Όπως έχουμε ξαναπεί, συμβαίνει το εξής. Τα μέλη μας αυξάνονται σε μόνιμη βάση, ενώ παράλληλα τα καλέσματά μας για στήριξη ώστε να πραγματοποιούνται αποστολές είναι απολύτως επιτυχημένα, με τα χρήματα να μαζεύονται σε λίγες μέρες. Παράλληλα όμως, μαζί με τις νέες συνδρομές, αυξάνεται μονίμως και ο αριθμός των ανθρώπων που ξεχνούν να ολοκληρώσουν ή να ανανεώσουν τη συνδρομή τους. Πλέον, καθώς εδώ και μήνες έχουμε πολύ ανοδικό ρεύμα σε στήριξη και απήχηση, ο αριθμός αυτός έχει εκτοξευθεί στους 500.,Το νούμερο είναι εξαιρετικά σημαντικό για εμάς. Το ThePressProject βασίζεται στην καθημερινή δουλειά 7 ατόμων και μαζί με αρθρογράφους, σκιτσογράφο, τεχνικό, προγραμματιστή, ο αριθμός ανεβαίνει στους 15-20. Παράλληλα, βασίζεται στην τακτική οικονομική συνεισφορά περίπου 1.500 ανθρώπων, που μαζί με τις πολύ μικρές δωρεές μία στο τόσο ξεπερνούν τους 2.000. Αυτό σημαίνει ότι οι 500 ήδη υπάρχοντες συνδρομητές που μας λείπουν, είναι ένας  αριθμός που μπορεί να ανεβάσει κατά πολύ τον μηνιαίο προϋπολογισμό μας. Δεν χρειάζεται να σας πούμε πόσο σημαντικό είναι αυτό.,Με δεδομένο μάλιστα ότι όλα μας τα έξοδα καλύπτονται κανονικά από τα σημερινά δεδομένα (μισθοί, πάγια ανελαστικά – σέρβερς, λογαριασμοί, ενοίκιο – φορολογικά), κάθε «ξεχασιάρης» ή καινούριος συνδρομητής μας δίνει τη δυνατότητα να αυξήσουμε το δημοσιογραφικό περιεχόμενο του TPP. Δεν είναι υπερβολή πλέον να πούμε ότι αν πατούσαμε ένα κουμπί και μας στήριζε όποιος και όποια θέλει, έχει κάνει τη διαδικασία για να μας στηρίξει, θα βλέπατε μέχρι και διπλάσιο ThePressProject. Κάθε ευρώ που μπαίνει εξάλλου, γυρίζει πίσω στους αναγνώστες μας με δημοσιογραφία.,Παράλληλα, φυσικά, ψάχνουμε και ζητάμε πάντα καινούρια μέλη. Η μόνη περίπτωση να είναι ανεξάρτητη η δημοσιογραφία είναι να χρηματοδοτείται απευθείας από τους πολίτες. Αυτός που ελέγχει τη χρηματοδότηση, ελέγχει και την ενημέρωση, κι αν δεν το κάνεις εσύ, θα το κάνει κάποιος άλλος, με τον οποίον δεν έχετε τα ίδια συμφέροντα.,Η διαδικασία λοιπόν είναι πολύ απλή. , είτε με μηνιαία, είτε με ετήσια εισφορά και μας βοηθάτε να προχωρήσουμε. Αν το έχετε ήδη κάνει, μεριμνήστε ώστε ή να , για την πάγια συνδρομή σας, ,, ή, ,, είτε με νέα εγγραφή, είτε με σύνδεση με τα στοιχεία σας.,Παράλληλα, θυμίζουμε ότι είναι διαθέσιμο πλέον και , μας, , (το αποστέλλουμε ταχυδρομικά και τα έξοδα περιλαμβάνονται στην τιμή), ή για όσους και όσες επιλέγουν το , πληρώνοντας 10 ευρώ για το τρέχον τεύχος. Είναι επομένως, μια καλή ευκαιρία και ,Μην αμελείτε να στηρίζετε το μέσο που εμπιστεύεστε καθημερινά. Μόνο έτσι θα κάνουμε ακόμα περισσότερα., "
"Φάγαμε το ’15 μιλώντας για τα πουκάμισα του Βαρουφάκη, για τον ναρκισσισμό του και το “ουάου”. Φάγαμε άλλα τέσσερα χρόνια μιλώντας για τα 300 δις που στοίχισε στην οικονομία. Ακόμη και σήμερα, μέλη της κυβέρνησης νομίζουν ότι μπορούν να πατήσουν πάνω σε όλη αυτή την επικοινωνιακή γλίτσα και να συνεχίσουν να συζητούν εκτός θέματος. «Ο Βαρουφάκης κάνει διακοπές στην Αίγινα», κοκ. Ας πιστεύει ο καθένας ό,τι θέλει πολιτικά, αλλά αυτή είναι καλύτερη συζήτηση που μπορούμε να κάνουμε;,Ο Βαρουφάκης μίλησε στη Βουλή για το Eurogroup. Εικάζω ότι δεν αμφιβάλλει κανείς ότι πρόκειται για έναν άνθρωπο που κατανοεί και τον μηχανισμό λήψης αποφάσεων εκεί και το τι κρίνεται. Η ομιλία δεν συζητήθηκε. Ποτέ δεν συζητιέται τίποτα. Δεν λέω να υμνηθεί για τις απόψεις του, αλλά έστω να συμφωνήσουμε να μιλάμε για το ίδιο θέμα.,Η κυβέρνηση και τα Μέσα που παριστάνουν τα Μέσα αλλά είναι το ακριβοπληρωμένο με 32 εκατομμύρια (υπολογίζω και την αναστολή πληρωμής φόρου μαζί με το «μπόνους φιλότιμου») μακρύ χέρι της κυβέρνησης φροντίζει να μη συζητάμε ποτέ τίποτα. Προσοχή: όχι να μην εκφράζεται η άλλη άποψη, να μην υπάρχει καν το θέμα της συζήτησης.,Δεν είναι μόνο η κακογουστιά των υμνητικών κειμένων που δεν ντρέπονται να υπογράφουν στα φιλικά Μέσα προς την κυβέρνηση, για τον Μητσοτάκη Μωυσή και δεν ξέρω τι άλλη αρλούμπα θα σκαρφιστούν. Είναι ότι η επικοινωνιακή πολιτική κινείται μεταξύ ασημαντολογίας, λες και ζούμε μέρες Πέτρου Κωστόπουλου και αρχές ΠΑΣΟΚ για να ασχολούμαστε με το κούρεμα και τα μπράτσα του κάθε κάγκουρα, και μπούλινγκ απέναντι στην κριτική.,Ο Βαρουφάκης είναι ένας άνθρωπος που δεν έχει κινηθεί ποτέ στο επίπεδο των προσωπικών προσβολών. Έχει δεχθεί ήδη εδώ και χρόνια τη δολοφονία χαρακτήρα, που με δεδομένη την εκλογή του ΜέΡΑ25 στη Βουλή φαίνεται να μην απέδωσε τα αναμενόμενα. Αυτά τα πυρά  ικανοποιούν ένα κοινό που ήδη τον απεχθάνεται για τα 300 (τουλάχιστον) δις που μας στοίχισε, αλλά αφήνουν ασυγκίνητο ένα υπολογίσιμο κομμάτι της κοινωνίας που καταλαβαίνει ότι χρειαζόμαστε επειγόντως να συζητήσουμε πολιτικά. Να συζητήσουμε, εννοώ, τι θα κάνουμε. Τι συμβαίνει και προς τα πού πρέπει να κινηθούμε. Όμως δεν είναι πολλοί οι πολιτικοί που παράγουν ανάλυση. Εκτιμώ ότι μία από τις αιτίες της αποτυχίας της ΛΑΕ στις εκλογές ήταν ένα εμφανές έλλειμμα σε επίπεδο ανάλυσης της συγκυρίας από την ηγεσία της.,Το πρώτο εξάμηνο του ΣΥΡΙΖΑ, που το αποκαλούν υποτιμητικά «περίοδο Βαρουφάκη», ήταν μια στιγμή κατά την οποία συζητήσαμε πολιτικά. Συζητήθηκε η κρίση χρέους και η λιτότητα, συζητήθηκε ο τρόπος με τον οποίο καλούμαστε να την αντιμετωπίσουμε, δεν ήταν συζήτηση εκτός θέματος. Η τηλεοπτική ενημέρωση, ακριβώς διότι ξεπληρώνει συμβόλαια δεκάδων εκατομμυρίων, είναι μονίμως εκτός θέματος: Τους λες για τις ελλείψεις στα νοσοκομεία, σου λένε πού ψάλλει ο Τσιόδρας. Και φοβάμαι ότι το δηλητήριο της κακής ποιότητας διαλόγου διαπερνά και προοδευτικότερα μέλη της κοινωνίας, δεν σταματάει στους κομματάνθρωπους της ΝΔ.,Αυτή τη στιγμή, αναμένουμε με αγωνία την έκβαση της πανδημίας στη χώρα μας, μαζί με οικονομικές προβλέψεις για το άμεσο μέλλον που σε κάνουν να ανατριχιάζεις. Η κυβέρνηση και το παρακολούθημά της που παριστάνει τα ΜΜΕ πιστεύουν ότι σε επίπεδο αποφάσεων κάνουν ό,τι θέλουν, και σε επίπεδο επικοινωνίας επιβάλλουν μια απολιτική ατζέντα. Τι συνέβη με το ευρωομόλογο δεν θα συζητηθεί παρά μόνο από λεπτογεύστες του περιθωρίου, που έχουν την παραξενιά να επιμένουν σε ζητήματα πολιτικής.,Συζητήθηκε νομίζω πια αρκετά και η Αίγινα, και το γούστο του Βαρουφάκη στα ρούχα, και οι ψυχολογικές αναλύσεις της πεντάρας για τον ναρκισσισμό του. Κάποια στιγμή θα χρειαστεί να επιμείνουμε στο τι συνιστά για τον καθένα μας πολιτική.,Ένας λιμενικός που λέει ότι ο Βαρουφάκης δεν σταμάτησε στον έλεγχο, το «σήμα που δίνεται στην κοινωνία», όλα αυτά είναι ως συνήθως «μη θέματα». Από ένα κόμμα το οποίο εξελέγη με σλόγκαν για την πυρκαγιά στο Μάτι, το Μακεδονικό και την ανομία στα Εξάρχεια, δεν είναι περίεργο αυτό. Είναι ο τρόπος με τον οποίο πολιτεύεται η Νέα Δημοκρατία.,Η Ευρωπαϊκή Ένωση κλυδωνίζεται, από μια ακόμη χαμένη ευκαιρία να ανταποκριθεί σε μια κρίση ακόμη σοβαρότερη από την προηγούμενη. Ο Βαρουφάκης σημειώνει ως προς αυτό μια σταδιακή μετακίνηση σε απόψεις πολύ πιο κριτικές προς την Ευρωπαϊκή Ένωση, ως βαρόμετρο μιας ολοένα εντονότερης αίσθησης αδιεξόδου.,Μπορεί μέσα σε αυτές τις συνθήκες να θέλει κανείς να συζητήσει αν ο Βαρουφάκης έσπασε την καραντίνα για να κάνει διακοπές στην Αίγινα και αρνήθηκε να δώσει τα στοιχεία του στον λιμενικό. Καταλαβαίνω τους λόγους για τους οποίους γίνεται, απλώς όσο σκληραίνει η κατάσταση, τόσο πιο ενοχλητική γίνεται η εκτός θέματος συζήτηση, σαν ορχήστρα που παίζει την ώρα που το πλοίο βουλιάζει.  Διότι τα ουσιώδη τα έχουμε πάντα μπροστά μας, όσα πουκάμισα, «διακοπές» και ψυχαναλύσεις του διαδρόμου και αν στοιβάξουμε στον δημόσιο διάλογο., "
"Ο τομεάρχης Οικονομικών του ΣΥΡΙΖΑ με ανακοίνωση του κατηγορεί την κυβέρνηση ότι «προφανώς σκόπευε να χρησιμοποιήσει τα χρήματα του ελληνικού λαού εν κρυπτώ» και «αναγκάστηκε να αποκαλύψει ότι τα χρησιμοποιεί ήδη πιεζόμενη» από τον ΣΥΡΙΖΑ και την αίτηση κατάθεσης εγγράφων τη Δευτέρα από 63 βουλευτές.,«Ο ΣΥΡΙΖΑ έχει από καιρό καταθέσει συγκεκριμένο και κοστολογημένο πρόγραμμα εξόδου από την κρίση που προφανώς περιλαμβάνει χρήση πόρων του μαξιλαριού. Η κυβέρνηση τον είχε κατηγορήσει τότε για λαϊκισμό και παροχολογία. Σήμερα αποδεικνύεται ότι σύρεται σε όσα ο ΣΥΡΙΖΑ έχει προτείνει αλλά το κάνει με αδικαιολόγητη καθυστέρηση, εξαιρετική αποσπασματικότητα και με αδιανόητη αδιαφάνεια. Τα μέτρα που ο ΣΥΡΙΖΑ έχει προτείνει πρέπει να ληφθούν τώρα. Όπως έχουμε ξαναπεί, κάθε ώρα καθυστέρησης μας φέρνει πιο κοντά στην επιστροφή στα μνημόνια», συνεχίζει ο Ευκλ. Τσακαλώτος και καλεί την κυβέρνηση «να ενημερώσει άμεσα και επίσημα τον ελληνικό λαό για τη χρήση των χρημάτων του».,«Οφείλει να παραδεχτεί ότι, αν είχε ακολουθηθεί η θέση της ΝΔ και δεν υπήρχε μαξιλάρι, η χώρα θα ήταν έτοιμη να χρεοκοπήσει. Λίγη διαφάνεια στη χρήση των χρημάτων που συγκεντρώθηκαν με θυσίες του ελληνικού λαού δεν βλάπτει», καταλήγει η γραπτή του δήλωση., "
""
"There are also readers who visit the TPP every so often, without knowing or remembering that they did, because a post from Facebook sent them to us. We don’t ask anything from these readers either: we’re glad you exist and we hope that at some point you’ll discover the joy of independent journalism. It’s a big one.,There are, however, readers that belong to a third category somewhere in the middle. This is for them, and it’s to them that we’re directing this campaign.,We know from our site’s analytics that there’s an important category of readers who aren’t just occasional ones. You don’t happen upon us because Facebook sent you our way some morning. You visit ThePressProject every day and you read several pages, one after the other. And you aren’t subscribers.,Because you read us regularly, you know why you’re here. We’d like to take this opportunity to remind you that the journalism that you appreciate and choose is professionally produced by a team of journalists whose livelihoods depend on the difficult circumstances here at ThePressProject. We have offices we have to rent, bills, and regular salaries; we pay taxes. We also try, as much as we are able, to maintain and increase the quantity and quality and skill of our posts. We want to tell you that this isn’t a blog written by people who earn their livings elsewhere.,So if you belong to this third category, please become a member so that ThePressProject—the medium you choose to read—can continue to exist. It won’t be able to continue without your support.,To become a member, , and commit to making a monthly contribution. The only self-funded, independent professional online journalism outlet in Greece costs just 5 euros."
"
,210 522 9567,
,Κοδράτου 21, Μεταξουργείο"
"TPP International is offering live coverage of today’s events with an English-language newsfeed. Here you’ll find original analysis, English translations of up-to-the-minute Greek headlines and insights into how the elections are being covered in the foreign press. From candidates’ statements to exit polls, from announcements of results to the immediate aftermath on Monday, we’ll be here providing live, independent, and open-access coverage."
"Το έργο, υλοποιείται στο πλαίσιο του προγράμματος Active citizens fund, με φορέα υλοποίησης τους Γιατρούς του Κόσμου – Ελληνική Αντιπροσωπεία (ΓτΚ Ελλάδας) και εταίρους το Τhe Press Project (TPP) και το GIVMED . Το Έργο είναι διετούς διάρκειας και η υλοποίηση του ξεκίνησε τον Μάρτιο του 2020.,Σκοπός του έργου είναι να συνηγορήσει για την πρόσβαση του συνόλου των πολιτών και ιδιαίτερα των πιο ευάλωτων (π.χ. ηλικιωμένων, προσφύγων, ανέργων, χρόνιων και ψυχιατρικών ασθενών) σε ποιοτικές δωρεάν υπηρεσίες υγείας και σε κατάλληλη φαρμακευτική αγωγή.,Οι στόχοι συμπεριλαμβάνουν την ανάδειξη των πρακτικών ζητημάτων που δυσχεραίνουν την απρόσκοπτη πρόσβαση των πολιτών στην ιατροφαρμακευτική περίθαλψη, την αξιολόγηση του αντίστοιχου νομικού πλαισίου και την διαμόρφωση προτάσεων πολιτικής. Η συμμετοχή μας στην επίτευξη των ανωτέρω στόχων θα επιδιωχθεί με την ανάπτυξη της Ερευνητικής δημοσιογραφίας – Εποπτείας του παρόντος συστήματος υγείας-φαρμάκου,Η συνεργασία των TPP, Γιατρών του Κόσμου και του GIVMED μέσω των προγραμματισμένων δράσεων που συμβάλλουν στην ανάδειξη των προβλημάτων πρόσβασης στη ιατροφαρμακευτική περίθαλψη, του νομικού πλαισίου που τα διέπει και τις δράσεις συνηγορίας αναμένεται να υποστηρίξει το καθολικό ανθρώπινο δικαίωμα στην υγεία.,Το πρόγραμμα Active citizens fund, ύψους € 12εκ, χρηματοδοτείται από την Ισλανδία, το Λιχτενστάιν και τη Νορβηγία και είναι μέρος του χρηματοδοτικού μηχανισμού του Ευρωπαϊκού Οικονομικού Χώρου (ΕΟΧ) περιόδου 2014 – 2021, γνωστού ως EEA Grants. Το πρόγραμμα στοχεύει στην ενδυνάμωση και την ενίσχυση της βιωσιμότητας της κοινωνίας των πολιτών και στην ανάδειξη του ρόλου της στην προαγωγή των δημοκρατικών διαδικασιών, στην ενίσχυση της συμμετοχής των πολιτών στα κοινά και στην προάσπιση των ανθρωπίνων δικαιωμάτων. Τη διαχείριση της επιχορήγησης του προγράμματος Active citizens fund για την Ελλάδα έχουν αναλάβει από κοινού το Ίδρυμα Μποδοσάκη και το Solidarity Now.»”"
""
"Είτε κάποιος είναι λάτρης των λογοπαιγνίων, είτε όχι, ακούγοντας την κωμωδία του Αριστοτέλη Ρήγα δεν μπορεί παρά να αναγνωρίσει πως έχει χαρακτήρα.,«Ονειρεύομαι να μπορέσουμε μια μέρα να κάνουμε μια παρέλαση ρε παιδί μου, να βγούμε όλοι στους δρόμους, να λέμε δημόσια λογοπαίγνια.και να μπορεί να λέει ο άλλος, ότι “ξέρεις κάτι φίλε μου, εντάξει, είναι δεκτά και τα λογοπαίγνιά σου, έχω φίλους που κάνουν λογοπαίγνια”» θα δηλώσει κατά τη διάρκεια της συνέντευξής του στο ΜηνΌρε του TPP, βάζοντας επιτέλους ένα όραμα στο τραπέζι.,«Είναι σύνδρομο. Αυτό περιγράφεται. Ναι στην ιατρική ορολογία περιγράφεται. Υπάρχει ένα κατώφλι λογοπαιγνιών που είναι ανεκτά, απ’ το μέσο ανθρώπινο εγκέφαλο. Όταν υπερβείς αυτό το κατώφλι, σου φαίνεται ενοχλητικό. Θέλω να σε καθησυχάσω, γιατί λίγο πιο ψηλά είναι το κατώφλι της εξοικείωσης. Που πια τι θα γίνει; Θα το κάνεις ως εξής: Τα ξέρω απ’ τη ζωή μου. Τα ‘χω ζήσει εγώ αυτά. Λες λογοπαίγνια, λες λογοπαίγνια, αντιδρούνε οι άνθρωποι, δυσανασχετούν και κάποια στιγμή σταματάνε να αντιδρούν» αναφέρει ακόμα, ενώ για όσους πιστεύουν πως η ιστορία σταματάει εδώ, έχει κι άλλο:,«Υπάρχει και το άλλο στάδιο, που έχεις μάθει, έχει συνηθίσει ο εγκέφαλός σου ν’ ακούει και λες τώρα “θα ‘λεγε αυτό”. Και μπορεί να το πεις εσύ το λογοπαίγνιο. που θα ‘λεγε ο άλλος. Αυτό είναι το τρίτο στάδιο. Εκεί πια είναι ρε παιδί μου, ότι αν δε μπορείς να τους νικήσεις, τους αγκαλιάζεις. Και αυτό θέλω να κάνω εγώ. Θέλω να φτιάξω ένα κόσμο, στον οποίο, να μην υπάρχει κανένα πρόβλημα στο να λέει κανείς δημόσια λογοπαίγνια. Δηλαδή αυτό το πράγμα που υφίστανται οι άνθρωποι που λένε λογοπαίγνια, αυτό το πογκρόμ, αυτή η δίωξη, η ντροπή, η κοινωνική κατακραυγή, ας πούμε, να τελειώσει.» αποκαλύπτει.,-Τα λογοπαίγνια είναι μία πολύ εύκολη προσιτή πηγή χαράς, η οποία χαρά, γενικά στην κοινωνία που ζούμε, είναι υπό διωγμόν. Δηλαδή οι άνθρωποι θέλουν να εμφανίζονται σοβαροί, με βαρύτητα, με κύρος κ.τ.λ. και τα λογοπαίγνια υποσκάπτουν αυτή την εικόνα. Δηλαδή το γέλιο είναι όντως επαναστατικό. Δηλαδή μπορείς, ένας από τους τρόπους που έχεις να καταπολεμήσεις την εξουσία, είναι να την γελοιοποιήσεις. Δεν επιτρέπεται το γέλιο. Ο αυτοσαρκασμός δεν επιτρέπεται. Είναι ποινικοποιημένος. Δηλαδή οι άνθρωποι δε λένε λογοπαίγνια, γιατί δε θέλουν οι ίδιοι να υποσκάψουν τη σοβαρή εικόνα που εκπέμπουν. Και γι’ αυτό δε γελάνε ποτέ με λογοπαίγνια που λένε άλλοι. Γιατί, σαν ένοχη απόλαυση την επιτρέπουν στον εαυτό τους, το να σκέφτονται λογοπαίγνια.,Κάτι η λατρεία του για τα λογοπαίγνια, κάτι η αναγνωρισιμότητα η δική του και η ταυτόχρονη εξέλιξη της σκηνής του stand up comedy, ήρθε και η πρόταση από τον… ακατανόμαστο:,-Κάποια στιγμή το καλοκαίρι, μου χτυπάει το τηλέφωνο, το σηκώνω και μου λέει μία κυρία, ότι είμαι απ’ την τάδε εταιρεία και έχουμε μία πρόταση για σας, για να παίξετε σε μία ταινία του Μάρκου Σεφερλή. Αυτό το πράγμα που έχει βγει τώρα. Και σκαλώνω για λίγα δευτερόλεπτα και λέω – χωρίς να καταλαβαίνω καν – “ευχαριστώ, δε μ’ ενδιαφέρει”.,-Εννοώ ρε παιδί μου, ότι ο λόγος που το έκανα, μετά άρχισα να σκέφτομαι, γιατί το είπα έτσι; Πέρα από το γεγονός ότι δε συμφωνώ με την αναπαραγωγή των σεξιστικών και ρατσιστικών στερεοτύπων μέσα από το χιούμορ…,-Ναι, διαφωνώ μ’ αυτό το πράγμα. Κυρίως νομίζω, ότι σε ένα συναισθηματικό επίπεδο, θεωρώ ότι φταίει ο Σεφερλής, που από το ’12 που ξεκίνησα να κάνω stand up comedy, μπόρεσα να βάλω λογοπαίγνιο και να περάσει σε παράσταση το ’16. Δηλαδή έλεγα λογοπαίγνια – είναι γονιδιακό αυτό το πράγμα – λέω πάντα λογοπαίγνια. Έλεγα πάντα λογοπαίγνια και θα λέω λογοπαίγνια. Τα έλεγα σε παραστάσεις, οι αντιδράσεις του κοινού ήταν: “πωωω, χαχαχα”. Πρώτα το πωωω και μετά το χαχαχα. Δηλαδή πρώτα να το κατακρίνω και μετά να γελάσω μ’ αυτό. Και φταίει αυτό. Φταίει το γεγονός ότι έχουμε μάθει να τα κατακρίνουμε, επειδή τα έλεγε αυτός ο άνθρωπος. Δηλαδή δικά του ήταν αυτά, αυτή η αισθητική, όλο αυτό το πράγμα. Μιλάμε για πολλή δουλειά για ν’ αποσυνδεθεί η σύντομη φόρμα του αστείου από τον Σεφερλή. Το λογοπαίγνιο δεν είναι Σεφερλής. Προϋπήρχε.,-Ξέρεις πόσο πίσω πάει το λογοπαίγνιο; Υπάρχει λογοπαίγνιο στον Αριστοφάνη. Ναι, δεν θυμάμαι σε ποια κωμωδία του, είναι ο σκλάβος που κάθεται πάνω στη γέφυρα και ξύνει τα απαυτά του. Και του λέει ο άλλος: “δε ντρέπεσαι να κάθεσαι στη γέφυρα και να ξύνεις τα απαυτά σου”; Και λέει: “Τι θα ήταν προτιμότερο αυτό ή το να κάθομαι στ’ απαυτά μου και να ξύνω τη γέφυρα;,Δηλαδή υπάρχει one liner, το οποίο αποδίδεται στο Σωκράτη, που του λέγανε: “τι λες γι’ αυτούς τους ανθρώπους που σε κατηγορούν πίσω απ’ την πλάτη σου”; και έχει απαντήσει: “όταν λείπω, δε με πειράζει και να με μαστιγώνουν”. Το οποίο είναι word play όμως. Δηλαδή είναι σύντομο αστείο. Το άλλο που πήγε ο Αλέξανδρος στο Διογένη και έκατσε στον ήλιο μπροστά και του λέει: “τι να σου δώσω”; και του λέει ο Διογένης: “αποσκότησόν με”. Δηλαδή “φύγε από το σκοτάδι” ή αλλιώς “μη με σκοτίζεις”. Είναι λογοπαίγνια από τότε. Υπάρχουν αυτά τα λογοπαίγνια. Δηλαδή, όσο υπάρχει γλώσσα, έχει υπάρξει και το λογοπαίγνιο. Πάνε μαζί.,Η κωμωδία του Αριστοτέλη έχει μία ακόμα ιδιομορφία. Το μουσικό αυτί του και η αχόρταγη φαντασία του, και φυσικά το μουσικό του ταλέντο, τον οδήγησαν εδώ και χρόνια να πειράζει τα τραγούδια, με τρόπο που μάλλον τα κάνει να… κοκκινίζουν. Πριν από έναν χρόνο το έκανε με τον Θούριο, σήμερα με τη Φραγκοσυριανή, αύριο κανείς δεν ξέρει. Το σίγουρο είναι πως το πείραγμα αυτό των τραγουδιών είναι ένα από τα φόρτε του.,-Ναι, μίλησε μαζί μου η μία από τις εκπαιδευτικούς, που εκπόνησαν αυτή τη μελέτη, μου μίλησε. Μου είπε ότι θα μου στείλει κιόλας την έρευνα, να την έχω να τη διαβάσω, γιατί είναι σχολή ο “Θούριος”. Δεν το είχα συνειδητοποιήσει. Από κει το ξέρουμε όλοι. Το μάθαμε στο σχολείο. Και παίρνεις ένα πράγμα το οποίο έχεις μάθει στο σχολείο, που λες τώρα: “τι είναι αυτό και τι σημαίνει και πώς θα το καταλάβω”; και φαντάζομαι, δεν ξέρω τι έχουνε γράψει και το φωτίζεις διαφορετικά και λες, “α τελικά μπορεί και να σημαίνει αυτό”. […] Το όλο ζήτημα για μένα είναι στη μουσική, αλλά και γενικά στην τέχνη, είναι η συναισθηματική σύνδεση. Δηλαδή αυτό που λες, κάτι πρέπει να σημαίνει για σένα σε συναισθηματικό επίπεδο. Πέρα απ’ το λογικό, με το οποίο συμφωνώ ή διαφωνώ κ.τ.λ. πρέπει να σου πει κάτι, για να κάνεις ένα διάλογο μαζί του. Οπότε νομίζω ότι το βίντεο βοηθάει σ’ αυτό. Δεν ξέρω. Χωρίς να είμαι εκπαιδευτικός.,-Εγώ παίζω μουσική από τα δεκάξι μου. Και ανακάλυψα το stand up comedy στα 36 μου. Δηλαδή μιλάμε έχω 20 χρόνια προϋπηρεσία ως μουσικός, πριν να υπάρξω κωμικός. Πριν ακόμα ν’ ασχοληθώ με το πώς γράφεται ένα αστείο. Οπότε αυτό κάποια στιγμή προέκυψε, δηλαδή το έκανα και πριν ασχοληθώ με την κωμωδία. Απλά εκεί ήρθε και οργανώθηκε τελείως. Δηλαδή έγινε πολύ πιο πυκνό, καθαρίσανε τα stand up με τα putch line, δηλαδή συμπεριφέρθηκα στη μουσική, όπως συμπεριφέρεσαι σε ένα λογοπαίγνιο. Ότι βρίσκεις την ιδέα, βρίσκεις πού είναι το αστείο σου, φτιάχνεις κάτι στην αρχή, μία πρόταση η οποία να σε εισάγει στο αστείο και μετά φτιάχνεις την παγίδα. Ότι θα πάει ο άλλος εκεί και θα του τραβήξεις το χαλί κάτω απ’ τα πόδια εκείνη τη στιγμή, που δεν το περιμένει και λόγω της έκπληξης θα γελάσει.,Και έτσι έγινε. Μετά άρχισε να φτιάχνεται αυτό το πράγμα, να πυκνώνει, να δομείται καλύτερα, να μπαίνουν κι άλλες ιδέες και μ’ αυτή τη λογική δημιουργήθηκε το μουσικό κομμάτι στις παραστάσεις.,-Είναι μία δουλειά, σα τη δουλειά του να κάτσω να δω, τι αστείο έχει αυτό; Πού είναι εκείνο το αστείο εκεί; Αυτή είναι μία αντίστοιχη δουλειά. Πρέπει να κάτσεις να παρατηρήσεις, πώς κάθεσαι και παρατηρείς το ένα βαγόνι του μετρό, για να πεις ότι είναι αστείο το ότι οι άνθρωποι κάθονται στην πόρτα και δύο άνθρωποι έρχονται για να κλείσουν ένα βαγόνι, που αυτό μπορεί να σου βγάλει κωμωδία μέσα. Μπορεί να δεις ότι αυτοί είναι οι σεκιουριτάδες, οι ανεπίσημοι σεκιουριτάδες του βαγονιού.,
Δηλαδή είναι μία παρατήρηση η οποία σου ξεκλειδώνει πράγματα και σε οδηγεί παρακάτω. Είναι ακριβώς το ίδιο πράγμα που συμβαίνει και με τη μουσική. Ότι πρέπει να κάτσεις, να το ακούσεις, να το παρατηρήσεις και μετά ν’ αρχίσεις να τραβάς παράλληλες γραμμές με άλλα πράγματα, που μπορεί να ταιριάζουν, που να έχεις ένα κοινό θέμα να σχολιάσεις. Ή το στίχο, ή τη μουσική. ή το μέτρο. Δηλαδή ό,τι μπορείς να παρατηρήσεις σε ένα τραγούδι.,-Είναι και τα δύο. Αλλά είναι περισσότερο συνειδητή η προσπάθεια. Ότι πρέπει τώρα να κάτσω, θέλω να κάνω, δηλαδή είχα φαγωθεί εγώ να κάνω ένα mashup με το “smell like τεεν spirit”. Ε και μου ‘κατσε. Δηλαδή το σκεφτόμουνα, το σκεφτόμουνα, mashup το σκεφτόμουνα και τελικά βγήκε. Είναι γελοίο. Δε θα το πω… Δε θα το πω ακόμα, γιατί άμα θα το πω θα το φανταστείς. Αλλά θέλω να κρατήσω την έκπληξη.,-Είναι μία σκέψη, την οποία την κάνει εύκολα ένας μουσικός. Γιατί είναι το “νταν, ταν, ταν… τα έμαθα όλα…”, αυτό το ακούς, δηλαδή ακούγεται το τραγούδι, παίζει το τραγούδι και το ακούς: “νταν, ταν, ταν…”. Εννιά στους δέκα μουσικούς, όταν τους κάνεις: “νταν, ταν, ταν…”, θα σου πούνε: “ταν τα ρα ρα ρα ρα ραμ, ταμ, ταμ, ταμ…”. Δηλαδή δε θα σου πάει στον Καρρά το μυαλό. Είναι φτιαγμένο εκεί. Οπότε ναι, έτσι προκύπτει το mashup. Που το ακούς εσύ.,-Σε κάποια πράγματα εμένα, θεωρώ ότι υπάρχουν διασκευές, ας πούμε διασκευές κομματιών μουσικές. Ας πούμε ότι θέλω εγώ να παίξω, δεν ξέρω αν έχεις ακούσει την εκτέλεση που κάνανε στο βουνό του Χιώτη, ο Μαργαρίτης με τους έξι έξι εφτά, τη μπάντα του Μανίκα, δεν ξέρω, αυτό είναι μία διασκευή που είναι εφάμιλλη, αν όχι και ανώτερη του πρωτότυπου. Και μιλάμε τώρα για Χιώτη. Ότι είναι ένα τραγούδι, το οποίο είναι από ένα δεξιοτέχνη μουσικό, μία τελειότητα, μία κορυφή του ελληνικού τραγουδιού. Και το πήρε ο άλλος, το άκουσε πονηρά και είπε: “αυτό είναι μπλουζιά”. Και το έκανε “μπλουζιά” και έβαλε έναν τύπο να το τραγουδήσει, ο οποίος είναι λαϊκός ροκάς. Και έβγαλε αυτή την πτυχή του τραγουδιού.,
Εγώ, προσωπικά για μένα, θεωρώ ρε παιδί μου, ότι η διασκευή που έχω κάνει στους στίχους του “Θούριου”, η μελοποίηση που έχω κάνει στους στίχους του “Θούριου” είναι καλή.,-Είναι πιο κωμική η “Φραγκοσυριανή”, γιατί τουλάχιστον σε ό,τι αφορά το βίντεο, έχει ένα στόρυ το βίντεο. Δεν είναι απλά ένα ροκ βίντεο που πάμε με τη μπάντα και τα σπάμε. Έχει ένα στόρυ. Και θα ‘πρεπε να έχει ένα στόρυ, γιατί η “Φραγκοσυριανή” έχει ένα στόρυ. Και το “paranoid” έχει ένα στόρυ. Δηλαδή μιλάνε για την τρέλα στην ουσία, αυτά τα δύο κομμάτια. Είναι η “Φραγκοσυριανή” που μιλάει για την ερωτική τρέλα και το “Paranoid” που μιλάει για την κανονική τρέλα. Και το “Paranoid” είναι τραγικό κομμάτι. Γιατί ξεκινάει από το “feel is with my woman, consequel helping with my mind”. Δηλαδή είναι ο τύπος ο οποίος είναι πια πέρα από τις ιαματικές ιδιότητες του έρωτα. Δηλαδή δε μπορεί να τον βοηθήσει η γυναίκα του. Απ’ τη μία έχουμε δηλαδή ένα τραγούδι στο οποίο ο άνθρωπος τρελαίνεται από έρωτα, και απ’ την άλλη είναι ένας τύπος ο οποίος τρελαίνεται παρά τον έρωτα. Δηλαδή αυτό είναι το νήμα που συνδέει, για μένα, δηλαδή έτσι το κατάλαβα και τα σύνδεσα αυτά τα τραγούδια. Και η ιστορία είναι αυτή. Δηλαδή με τη Χρύσα, ότι είναι ένας τύπος, ο οποίος πολιορκεί τη Χρύσα και δεν ενδίδει το ερωτικό αντικείμενο του πόθου του έρμου του ψαρά και τρελαίνεται κάπως. Δηλαδή είναι, εντάξει, είναι χιουμοριστικό όλο αυτό, είναι πολύ σουρεάλ και το βίντεο και τα γυρίσματα ήταν ό,τι να ‘ναι, δε μπορείς να φανταστείς…,-Όχι, ένα τρίωρο στη Βαρβάκειο, Σάββατο, μιλάμε κόσμο όμως.  Τετράωρο να ‘τανε; Αλλά μέχρι εκεί. Μιλάμε τώρα, δεν τραβούσαμε ήχο. Ήτανε το τραγούδι ηχογραφημένο. Οπότε εγώ μιλούσα από πάνω. Δεν ακουγότανε κάτι όμως. Οπότε είναι σε φάση, που μου λέει ο Παντελής, που κάναμε το βίντεο, ο Παντελής ο Αναστασιάδης, ο οποίος είναι όλος πίσω από το βίντεο, απ’ το μοντάζ, απ’ την κάμερα, μου λέει μίλα κανονικά και πούλα ψάρια. Κι αρχίζω να πουλάω ψάρια εγώ στη Βαρβάκειο, ντυμένος έτσι, μ’ αυτή την περούκα και αυτό το γυαλί εκεί και περνάει κόσμος και τους πουλάω ψάρια. Κι αρχίζω να φωνάζω: “έλα τα ψάρια και τα ψάρια” και το βλέπουν οι άλλοι, το παίρνουν χαμπάρι εκεί πέρα, λένε “τι είναι αυτός ο καραγκιόζης εδώ πέρα; Πουλάει ψάρια; Κι εμείς μπορούμε”. Κι αρχίζει και φωνάζει όλη η Βαρβάκειος.,Με την νέα σκηνή του Stand Up στην Ελλάδα να μην έχει κλείσει καν μια δεκαετία, και με νέους καλλιτέχνες να εισέρχονται συνεχώς στον χώρο, ένα από τα χαρακτηριστικά που δεν μπορεί κανείς να παραβλέψει, είναι η συναδελφικότητα και η αλληλεγγύη που δείχνουν μεταξύ τους, τόσο πίσω, όσο από την σκηνή.,-Να το εκλογικεύσω κάπως. Δηλαδή, δεδομένου ότι όλοι κάνουμε την ίδια δουλειά, έχουμε τις ίδιες αγωνίες, όταν το stand up ανεβαίνει συνολικά, ανεβαίνει συνολικά για όλους μας.,
Δηλαδή το να πάει καλά η Κατερίνα ή η Χρύσα, ο Θωμάς, ή ο Βύρωνας, όλοι κάνουμε την ίδια δουλειά. Οπότε αν κάποιος έρθει και αν δει μία παράσταση του Αριστοτέλη, ας πούμε, και φύγει και περάσει καλά, και αυτό που δει του αρέσει, θα πει: “α και ο άλλος αυτό κάνει, να πάω να δω και τον άλλον”. Δηλαδή ο καθένας από μας, δουλεύει πρώτ’ απ’ όλα για τον εαυτό του, αλλά παράγει και φτιάχνει δουλειά, δημιουργεί δουλειά και για τους υπόλοιπους.,Εμείς αυτό θέλουμε. Θέλουμε να βλέπει ο θεατής, να είναι σε θέση να δει πολύ καλό, ποιοτικό stand up comedy. Γιατί, όσα χρόνια μας πήρε να πετάξουμε από πάνω μας τη ρετσινιά του λογοπαίγνιου από το Σεφερλή, θα μπορούσε να μας πάρει άλλο τόσο να πετάξουμε από πάνω μας τη ρετσινιά του κατσαπλιά απατεώνα, προσβλητικού, μη αστείου ανθρώπου, που κάνει stand up. Αυτό θα ήταν και το τέλος του stand up στην Ελλάδα. Δηλαδή, αν υπήρχε αυτή η κοινή πεποίθηση, ότι θα πάω να δω stand up comedy και θα με ξεφτιλίσουν, δε θα πήγαινε κανένας πουθενά και ποτέ. Δηλαδή, πόσα χρόνια έχουνε περάσει απ τη Ρικάκη, που τώρα πια κάθεται ο κόσμος στις μπροστινές θέσεις και δε φοβάται. Δεν έχει αλλάξει αυτό το πράγμα παλιά. Πρόσφατα έχει αλλάξει. Τώρα κάθεται ο κόσμος μπροστά. Λίγα χρόνια υπάρχουνε σ’ αυτό.,Ο Αριστοτέλης θα βρίσκεται για αυτό το Σάββατο και άλλα δύο ακόμα στη σκηνή του Σταυρού του Νότου, και θα λέει τα λογοπαίγνια και τα τραγούδια του, πριν από τη Houseband του μαγαζιού."
"Το περιοδικό «ΖΗΝ» κυκλοφόρησε πρώτη φορά πριν από τρία χρόνια ακριβώς, ως διαδικτυακό «ένθετο» στο ThePressProject. Από τον περασμένο Δεκέμβριο, ανα δύο μήνες και καθώς τα οικονομικά μας δεδομένα μας επιτρέπουν να κάνουμε βήματα προς το εμπρός, κυκλοφορεί και σε έντυπη μορφή συνδυάζοντας τα εκτενή ρεπορτάζ και αναλύσεις που διαβάζετε τακτικά στο TPP, μαζί με θέματα που δεν έχουν καμία σχέση με την στενή καθημερινή επικαιρότητα.,Για όσους και όσες έχετε ήδη συνδρομή των 10 ευρώ και άνω τον μήνα (συμπεριλαμβάνονται οι ετήσιες συνδρομές), ,Αν είστε στην Αθήνα, πολύ σύντομα θα μπορείτε να περάσετε από τα γραφεία μας, Κοδράτου 21 στο Μεταξουργείο και να το πάρετε.,Τέλος, , είναι μία ευκαιρία να μεριμνήσετε ότι αυτή εκτελείται κανονικά.,Είχαμε υποσχεθεί ότι το περιοδικό ΖΗΝ θα παρακολουθεί την επικαιρότητα από κάποια απόσταση. Σε αυτό το τεύχος λοιπόν ο φακός της εστίασης του περιοδικού μας ξεκινάει από την επένδυση στο Ελληνικό και τις μπουλντόζες που οραματίζεται ο Υπουργός, (αλλά και σύμπασα η ανθρωπότητα) για να μεταμορφώσουν τον κόσμο.,Συνεχίζει με ένα άρθρο για την τρομοκρατική χρήση της αντιτρομοκρατίας που υπογράφεται από τον Θάνο Καμήλαλη αλλά και τη Λαμπρινή Θωμά, που κάνει μία επισκόπηση του τρόπου με τον οποίον ο τρόμος χρησιμοποιείται ως εργαλείο πειθάρχησης από την Θάτσερ στον Μητσοτάκη πατέρα και σήμερα πια τον Μητσοτάκη υιό.,Ο Μηνάς Κωνσταντίνου σταχυολογεί όλα εκείνα που κατάφερε να κάνει η κυβέρνηση Μητσοτάκη μέσα στο πρώτο της επτάμηνο αλλά δεν τα βάζει σε διαφημιστικά σποτάκια, καθώς τα ΜΜΕ της φροντίζουν για το «δεν τα είπαμε, τα κάναμε και δεν άνοιξε ούτε μύτη»,Η Δανάη Kαρυδάκη και ο Φώτης Τερζάκης γράφουν και οι δύο για την ψυχανάλυση, από τη σκοπιά της ιστορίας των ιδεών. Ο Φώτης Τερζάκης ασχολείται με την ψυχανάλυση και το πρόβλημα της σχετικότητας των ψυχαναλυτικών ιδεών υπό το πρίσμα της ανθρωπολογικής σκέψης και η Δανάη Καρυδάκη ασχολείται με το παράξενο φρούτο που λέγεται ιστορία της ψυχανάλυσης στην Ελλάδα. Και μια που η ψυχανάλυση ξεκινά με την ανάγνωση ενός αρχαίου ελληνικού μύθου, το άρθρο διαβάζει αυτήν την ιστορία της επιστροφής στην Ελλάδα που τόσο εντυπωσίασε τον ίδιο τον Φρόιντ, αρκετά ώστε να αναρωτιέται πώς είναι δυνατόν πράγματι να υπάρχει ο Παρθενώνας.,Ο Διονύσης Σκλήρης γράφει για μία μαρξιστική εκδοχή του αντισπισισμού. Ο προβληματισμός αυτός είναι επείγον να διατυπωθεί σε υψηλό επίπεδο, γιατί η συζήτηση στη χώρα μας κινείται κατά τρόπο εντελώς αποκαρδιωτικό ανάμεσα σε μία αφελή χλεύη αυτών των ιδεών και μία υπεράσπιση πολλές φορές τόσο έξαλλη που δυσκολεύεται να ανοίξει αυτόν τον προβληματισμό σε ένα κοινό που να ξεπερνά αυτούς που έχουν ήδη πειστεί.,Ο Δημοσθένης Παπαδάτος γράφει για το βιβλίο ενός συντρόφου, επιδιώκοντας αυτό που πετυχαίνει η κάθε καλή αυτοβιογραφία, δηλαδή να μιλήσει για την ιστορία ενός ανθρώπου με τρόπο που να μας βοηθάει να διαβάσουμε την ιστορία όλων μας. Ο,Κωνσταντίνος Πουλής καταχράται για ακόμη μία φορά το δικαίωμα που του δίνει η θέση του υπεύθυνου ύλης για αυτό το περιοδικό και εξακολουθεί να γράφει με υψωμένη τη σημαία της λευκής απεργίας ενάντια στην επικαιρότητα. Αν προσθέσουμε τις ραδιοφωνικές εκπομπές που κάνει για τη λογοτεχνία, είναι πολύ πιθανό ότι σύντομα θα διευθύνει το τμήμα χορού του ThePressProject.,Tέλος έχουμε δύο μεταφράσεις από δύο διαδικτυακά περιοδικά με τα οποία έχουμε μόνιμη συνεργασία, το Jacobin και το Project-Syndicate. Στη μία περίπτωση ένας σημαντικός πολιτικός επιστήμονας από το Brown αναλύει την κρίση αντιπροσώπευσης που διαπερνά τα αμερικανικά κόμματα, και τον τρόπο με τον οποίον αυτή αποτυπώνεται στην άνοδο προσώπων όπως ο Μπέρνι Σάντερς αλλά και ο Τραμπ. Ο Peter Singer είναι κορυφαίος ηθικός φιλόσοφος της εποχής μας που γράφει για τα ορφανοτροφεία και τον τρόπο με τον οποίον πολλές φορές οι καλές προθέσεις δεν κάνουν καθόλου καλό. Σας ευχόμαστε να ευχαριστηθείτε την ανάγνωση του περιοδικού μας και να θυμάστε με κάθε καινούργιο τεύχος ότι ο σκοπός του είναι να το δώσετε στον θείο σας. Το παράδειγμα των μαρτύρων του Ιεχωβά, πού πουλάνε τη Σκοπιά και το Ξύπνα στην άκρη του δρόμου, θα ήταν ίσως ένας καλός τρόπος για να συνεισφέρετε και εσείς στο απίθανο δημοσιογραφικό πείραμα πού είναι το αυτοχρηματοδοτούμενο εγχείρημα του ThePressProject.,Να είστε καλά και καλή ανάγνωση., "
"Ο κ. Τσίπρας είπε ότι θα ζητηθούν εξηγήσεις και για την ενίσχυση στους νέους επιστήμονες με το voucher των 600 ευρώ μέσω κατάρτισης καθώς όπως είπε με την επιλογή της κυβέρνησης χρηματοδοτούνται με 80 εκατομμύρια οι ιδιοκτήτες ΚΕΚ. “Είναι αδιανόητη η επιλογή να πάρουν τα χρήματα με την διαδικασία των voucher που είναι μειωτική για τους επιστήμονες. Θα μπορούσαν τα χρήματα να πάνε στους επιστήμονες και όχι να δωθούν 80 εκατομμύρια στους ιδιοκτήτες ΚΕΚ. Το θέμα θα τεθεί και θα ζητήσουμε απαντήσεις”, ανέφερε χαρακτηριστικά.,Στην δημοκρατία οι κυβερνήσεις δεν είναι ανεξέλεγκτες είπε ο κ. Τσίπρας και κατηγόρησε τον πρωθυπουργό ότι δεν δίνει εξηγήσεις στην Βουλή και δεν συγκάλεσε το Συμβούλιο Πολιτικών αρχηγών.,Ερωτηθείς για τις πληροφορίες ότι η κυβέρνηση ήδη έχει κάνει χρήση από τις αρχές Απριλίου του μαξιλαριού που άφησε ο ΣΥΡΙΖΑ είπε: “Σε ποιο μαξιλάρι αναφέρονται; Στο μαξιλάρι που λέγανε ότι είναι αχρείαστο; σε εκείνο που έλεγε ο κ. Σκυλακάκης στην Βουλή ότι είναι η μεγαλύτερη γκάφα στην ιστορία της οικονομικής επιστήμης; Ή για εκείνο που όταν ζητήσαμε να αξιοποιηθεί για την αντιμετώπιση της παρούσας κρίσης μας κατηγόρησε ο πρωθυπουργός ότι πλειοδοτούμε σε παροχές;”. Ακολούθως είπε ότι “άκουσα με επιφύλαξη τις διαρροές γιατί ξέρω ότι το μαξιλάρι μας προσφέρει την δυνατότητα να σταθούμε όρθιοι…Αν δεν υπήρχε μπορεί να είχαμε χρεοκοπήσει και να μη το ξέραμε”.,Εξήγησε ότι ο ΣΥΡΙΖΑ δεν διαφωνεί με την χρησιμοποίηση του μαξιλαριού, αλλά με την αδιαφάνεια με τη οποία χρησιμοποιεί τα χρήματα η κυβέρνηση.,Ο κ. Τσίπρας επανέφερε την πρότασή του για εμπροσθοβαρή αξιοποίηση του μαξιλαριού για την στήριξη της ελληνικής οικονομίας και πρόσθεσε ότι αν δεν χρησιμοποιηθεί τώρα σε τρεις μήνες οι ανάγκες θα είναι πολύ μεγαλύτερες και τότε δεν θα αρκεί. Είπε χαρακτηριστικά: “Η κυβέρνηση αρνείται να συζητήσει τις αναγκαίες παρεμβάσεις ώστε η ελληνική κοινωνία και οικονομία να σταθεί όρθια…Γιατί η κυβέρνηση δεν χρησιμοποιεί το μαξιλάρι για να στηρίξει τους εργαζόμενους και τις επιχειρήσεις; Αν δεν το κάνει άμεσα τότε μπορεί το σενάριο του ΔΝΤ για 10% ύφεση να είναι η θετική προοπτική…Η λογική της εμπροσθοβαρούς στήριξης της ελληνικής οικονομίας έχει να κάνει με την ανάγκη να μην οδηγηθούμε σε μία βαθιά ύφεση γιατί τότε οι ανάγκες χρηματοδότησης θα είναι διπλάσιες και τριπλάσιες”. Αναφέρθηκε στη πρόταση του ΣΥΡΙΖΑ για στήριξη της οικονομίας με 24 δισ. λέγοντας ότι “Μιλήσαμε για ένα πρόγραμμα 14 δισ. δημοσιονικής επέκτασης και τα υπόλοιπα σε ενισχύσεις. Αν όμως δεν κάνουμε τις παρεμβάσεις τώρα, αργότερα θα βρεθούμε μπροστά σε χιλιάδες λουκέτα, σε αύξηση της ανεργίας και σε μία ύφεση αντίστοιχη των πρώτων μνημονιακών ετών…Η κυβέρνηση δεν έχει το δικαίωμα να αγνοεί τις παρεμβάσεις μας και να μη δίνει λογαριασμό για το πώς και πότε χρησιμοποιεί τα χρήματα”. Απευθυνόμενος προς τον πρωθυπουργό είπε: “Που είναι τα 14 δισ. για τα οποία μίλησε στο διάγγελμά του; Μέχρι στιγμής έχει δώσει δύο δισ. και άλλα δύο δισ. έχει δρομολογήσει, λείπουν άλλα 10 δισ.”. Είπε ακόμη ότι “αν στόχος του κ. Μητσοτάκη είναι να αδρανήσει τώρα για να μας βάλλει σε νέα μνημόνια προκειμένου να προχωρήσει σε πλήρη απορρύθμιση της αγοράς εργασίας, θα πρέπει να ξέρει ότι θα βρει απέναντί του όχι μόνο την αντιπολίτευση αλλά το σύνολο του ελληνικού λαού”.,Εγκάλεσε όμως τον πρωθυπουργό και γιατί δεν απαντά στους αξιωματούχους των Βρυξελλών που επιμένουν τους πλειστηριασμούς πρώτης κατοικίας από το τέλος Απριλίου, με κίνδυνο να μείνουν εκτός σπιτιού άνθρωποι που τους ζητούν λόγω κορονοϊού να μένουν μέσα.,Σε ερώτηση για το πώς αποτιμά τη μέχρι στιγμής αντιμετώπιση της κρίσης από την κυβέρνηση είπε: “Αν κριθεί κανείς από τα αποτελέσματα πρέπει να πούμε ότι στη Ελλάδα βρισκόμαστε λίγο κάτω από το μέσο όρο όσον αφορά τους θανάτους. Αυτό οφείλεται σε πολλούς παράγοντες, ένας από αυτούς είναι ότι σχετικά έγκαιρα πήραμε μέτρα”. Απέδωσε δε τα εύσημα στον Ηλία Μόσιαλο που εγκαίρως προειδοποίησε και τον πρωθυπουργό. Επίσης ανέφερε ότι “Είχαμε την τύχη να έχουμε δίπλα μας την Ιταλία. Επιπλέον η επιδημία χτύπησε την χώρα σε μία περίοδο που δεν υπήρχαν έντονες μετακινήσεις όπως πχ το καλοκαίρι…Κατατασσόμαστε στις χώρες της Βαλκανικής όσον αφορά τους θανάτους και όχι στις χώρες της Δυτικής Ευρώπης. Αυτοί είναι οι παράγοντες που οδήγησαν στο να έχουμε μικρό αριθμό θανάτων συγκριτικά με άλλες χώρες…Είμαστε σε καλύτερο σημείο, ωστόσο η μάχη είναι μπροστά μας, δεν έχει τελειώσει ακόμη. Όσο δεν έχει ανακαλυφθεί το εμβόλιο ή η θεραπεία θα πρέπει να είμαστε σε εγρήγορση”.,Σε ερώτηση για το πώς κρίνει την δύσκολη απόφαση του πρωθυπουργού είπε ότι “Δεν είναι μία απόφαση την οποία την παίρνεις μόνος σου, είναι μία απόφαση που την πήρανε όλες οι κυβερνήσεις στον κόσμο…Η απόφαση για το κλείσιμο των σχολείων πχ ελήφθη λίγο μετά από την Ιταλία και μαζί με τις άλλες χώρες των Βαλκανίων. Καλό είναι να μην προσπαθούμε να δημιουργήσουμε εντυπώσεις και γι αυτό εμείς δεν ασκήσαμε κριτική σε λάθη και παραλείψεις, αλλά και η κυβέρνηση να μη προβάλλει ότι είναι η καλύτερη του κόσμου”. Έφερε δε σαν παράδειγμα ότι και Αλβανία έχει 25 μόνο θανάτους.,Σε ερώτηση ότι τα μέτρα της κυβέρνησης έχουν απόδοχή από το 80% της κοινωνίας με βάση τις μετρήσεις, απάντησε ότι ένας από τους λόγους είναι ” γιατί εμείς δεν πήγαμε κόντρα στην κοινή λογική που επέβαλε την λήψη των μέτρων”. Πρόσθεσε ότι “Αυτό όμως είναι γενικότερο φαινόμενο που παρουσιάζεται σε όλο τον κόσμο. Είναι το φαινόμενο όπου σε περιόδους κρίσης, αυτοί που είναι στην κυβέρνηση έχουν την στήριξη και σωστά έχουν την στήριξη, της κοινωνίας. Ακόμη και ο πρόεδρος Τράμπ που είχε λάθος αντιμετώπιση στην αρχή, αύξησε τα ποσοστά του. Ο πρόεδρος Μακρόν πέτυχε τη μεγαλύτερη αποδοχή της θητείας του και στη Γερμανία τα δύο κόμματα που συγκυβερνούν αύξησαν την αποδοχή τους…Την ώρα της κρίσης που το μυαλό μας είναι στην σωτηρία ανθρώπινων ζωών είναι λάθος να μετράει η κυβέρνηση και ο πρωθυπουργός πολιτικά κέρδη και οφέλη και στο τέλος θα του βγει μπούμερανγκ”.,Σε ερώτηση για το αν βλέπει πρόσθεση προσφυγής στις κάλπες από την πλευρά της κυβέρνησης, επανέλαβε ότι “μου είναι αδιανόητο αυτή την ώρα που δεν ξέρουμε τι μας ξημερώνει και ακόμη μετράμε νεκρούς να σκεφτόμαστε εκλογές. Φαίνεται ότι στον κ. Μητσοτάκη δεν είναι αδιανόητο, δεν μίλησε στο διάγγελμά του ως ηγέτης μίας χώρας που βρίσκεται σε μία κρίση αλλά σαν πολιτευτής. Η στάση του δεν ήταν στάση ευθύνης αλλά αυταρέσκειας και αλαζονείας…Ο κ. Μητσοτάκης είτε δεν ξέρει τι έρχεται και ζει σε ροζ συννεφάκι είτε έχει καταλάβει και σχεδιάζει να δραπετεύσει μέσω των εκλογών…Ο κ. Μητσοτάκης μίλησε για μεγάλη ύφεση το 2020 και εκρηκτική το 2021 όταν το ΔΝΤ λέει ότι θα έχουμε μείωση 10% το 2020 και το μισό ποσοστό μόνο ανάκαμψη το 2021…Το μήνυμά του ήταν και εξοργιστικό για τον επιπλέον λόγο ότι μας είπε πως σε 30 ημέρες υγειονομικής κρίσης έγιναν όσο δεν έγιναν σε δεκαετίες”.,Σε ερώτηση για το αν μετά από μία ενδεχόμενη εκλογική ήττα “Θα ξεμπερδέψει ο Μητσοτάκης με τον Τσίπρα;”, απάντησε ότι “είναι αστείο να μην σκέφτεται ο κ. Μητσοτάκης πώς θα ξεμπερδέψει από τον κορονοϊό και να σκέπτεται πώς θα ξεμπερδέψει από τον Τσίπρα”. Ωστόσο πρόσθεσε “δεν είναι εύκολο για τον κ. Μητσοτάκη να ξεμπερδέψει με την αριστερά, με τον ΣΥΡΙΖΑ με την προοδευτική παράταξη του τόπου, παρά τις εντυπώσεις, με την πρωτοφανή στήριξη των ΜΜΕ ότι είναι ο απόλυτος κυρίαρχος του πολιτικού παιχνιδιού…Οι ιδέες που εκπροσωπεί αμφισβητούνται από την πραγματικότητα”."
""
"Κάθε μέρα από τις 4 ώς τις 5, ο Μηνάς Κωνσταντίνου και ο Ορέστης Βέλμαχος σχολιάζουν την πολιτική επικαιρότητα, παίζουν σπάνια ηχητικά ντοκουμέντα και ακόμη πιο σπάνια μουσικά αριστουργήματα."
""
"Συναντήσαμε μια φίλη που εργάζεται σε ΜΚΟ, που είναι μια δουλειά που έχει καταστεί μάλλον κακόφημη στο φαντασιακό κάποιων νησιωτών τον τελευταίο καιρό. Από την πρωθυπουργική αποστροφή για την “τάξη στις ΜΚΟ” μέχρι τις επιθέσεις σε μέλη ΜΚΟ, εμείς πήραμε μια πολύ μικρή γεύση, με την ιδιοκτήτρια του κτηρίου (ή έστω μια κυρία που δήλωσε ιδιοκτήτρια του κτηρίου) να ρωτά ποιοι είμαστε, τι θέλουμε και “μήπως δουλεύουμε σε ΜΚΟ”.,Όταν μετά βγήκαμε στην πλατεία Σαπφούς, που θα γινόταν η συγκέντρωση των κατοίκων, εμφανίστηκε ένα αναπάντεχο μείγμα πολλών διαφορετικών αναλύσεων και ιδεολογιών.,Συμπορευτήκαμε με μπλοκ που οδηγούσε ένα πανό με το σύνθημα «Αντίσταση, Αυτoοργάνωση, Αλληλεγγύη», και συνθήματα όπως«Λέσβος γη αντιφασιστική»,«Η αλληλεγγύη το όπλο των λαών» και στην επιστροφή βρεθήκαμε σε συγκέντρωση συμπαράστασης στον περιφερειάρχη Βορείου Αιγαίου, που μόλις είχε εμφανιστεί για να κάνει δηλώσεις.,Το κοινό σημείο σε αυτά είναι πως κανείς δεν θεωρεί πως έχει κάποια λογική το να στοιβάζονται τόσο απάνθρωπα οι μετανάστες και πρόσφυγες και να ζουν μέσα στη λάσπη των σκηνών της Μόριας. Εκεί είναι το μόνο σημείο συνάντησης μεταξύ των πολιτών που ζητούν καλύτερη μοίρα για τους ανθρώπους αυτούς, με εκείνους που ζητούν απλώς να τους διώξουν από το νησί.,Ίσως το ενδιαφέρον να βρίσκεται σε αυτή την ενδιάμεση περιοχή, ανάμεσα στον πορωμένο ακροδεξιό, που δεν αφήνει και πολλά περιθώρια συνεννόησης και προβληματισμού, και τον αποφασισμένο αλληλέγγυο, που σέβεται τον πόνο του πρόσφυγα.,Αυτή η ενδιάμεση περιοχή φαίνεται να κινείται ταχύτατα προς τα δεξιά, καθώς αφθονούν οι διηγήσεις για τους Mυτιλινιούς που στην αρχή βοήθησαν αλλά τώρα δεν αντέχουν πια, και για το νησί που πλήττεται οικονομικά από το προσφυγικό. Τίποτα από τα παραπάνω δεν είναι απλό.,Δεν έχουν όλοι οι ντόπιοι την ίδια άποψη, ούτε την ίδια εμπλοκή, αλλά είναι βέβαιο ότι η προσφυγική κρίση έχει μεν δυσκολέψει τον καλοκαιρινό τουρισμό των παραθεριστών, αλλά δεν μπορεί παρά να υπάρχει ένα σημαντικό ποσό των χρημάτων που ξοδεύουν οι πρόσφυγες και οι εργαζόμενοι στις ΜΚΟ και καταναλώνεται στο νησί.,Οι απόψεις των πιο νέων του νησιού και συγκεκριμένα των μαθητών για το ζήτημα δεν μπορεί παρά να αναπαράγουν και να αντανακλούν τα επιχειρήματα που κυκλοφορούν στην τεταμένη συζήτηση που λαμβάνει χώρα αυτές τις μέρες στο νησί. Η ευαισθησία για τις συνθήκες διαβίωσης των προσφύγων συνδυάζεται με τις ειδήσεις για τις αναταραχές στο κέντρο και τις “πολιτισμικές διαφορές” με τους πρόσφυγες.,Μιλήσαμε με μαθητές του Πειραματικού Λυκείου Μυτιλήνης, το οποίο είναι υπό κατάληψη, και την πρόεδρο του δεκαπενταμελούς., ,Ο Δ., Μαθητής του πειραματικού σχολείου Μυτιλήνης, εξήγησε πως κατά την άποψή του:,Μιλήσαμε με δύο ακόμη μαθήτριες, αυτή τη φορά από το 2ο Γενικό Λύκειο Μυτιλήνης:,Μαρία Τ.,Σοφία Μπ.,Χθες το πρωί στις 10.30 έγινε συγκέντρωση στην πλατεία Σαπφούς της Μυτιλήνης. Είναι η ίδια πλατεία στην οποία τον , μία ομάδα προσφύγων είχε κατασκηνώσει εκεί ζητώντας καλύτερες διαδικασίες ασύλου και ακροδεξιοί, μεταξύ αυτών στελέχη της Χρυσής Αυγής, είχαν πραγματοποιήσει δολοφονική επίθεση εις βάρος τους.,Όταν ολοκληρώθηκε η συγκέντρωση, με βασικό σύνθημα «Κανένα hot-spot! Ούτε κλειστό, ούτε ανοιχτό. Ούτε στη Μόρια, Ούτε στην Καράβα, Ούτε πουθενά» ακολουθήθηκε από μια πορεία προς τη Γενική Γραμματεία Αιγαίου.,Φεύγοντας από την πορεία ακούγαμε φήμες για επίθεση σε μέλος ΜΚΟ, με τις διαδόσεις να ποικίλλουν από την επίθεση σε αυτοκίνητο (που επιβεβαιώθηκε με βίντεο) μέχρι ιστορίες πολύ πιο τρομακτικές.,Ο συντηρητικός κόσμος του νησιού ήταν συγκεντρωμένος την ίδια στιγμή μπροστά στο κτήριο της Περιφέρειας, όπου ο Περιφερειάρχης είχε νωρίτερα απευθύνει χαιρετισμό στο πλήθος. Από εκεί και η συνέντευξη με την κάτοικο, που δημοσιεύεται στο τέλος του βίντεο.,*Σήμερα (29/2) η αποστολή του TPP συνεχίζεται, η Νάντια Ρούμπου και ο Κωνσταντίνος Πουλής θα επισκεφτούν τη Μόρια, το ΚΥΤ αλλά και το χωριό, τη σκάλα Συκαμνιάς και το Μανταμάδο. Σας δίνουμε σήμερα μια μικρή εικόνα αυτών που συνέβησαν χθες στο νησί και από αύριο στην σαββατοκυριακάτικη έκδοση του ΤΡΡ θα έχουμε μια πιο γενική επισκόπηση του κλίματος των ημερών."
"Βρέθηκα εκεί μετά από την πρόσκληση των καλών φίλων της ιστοσελίδας stonisi.gr, λοιπόν είχα την ξενάγηση, αν μπορεί να φανταστεί κανείς μια τόσο ανώδυνη λέξη να περιγράφει μια τόσο ανατριχιαστική εμπειρία, της Ανθής Παζιάνου. Μας εξηγούσε ότι σε σχέση με τον πρώτο καιρό, τώρα ενδιαφέρονται περισσότερο να διαμορφώσουν τις συνθήκες της ζωής τους εκεί, διότι συνειδητοποιούν ότι θα μείνουν αρκετά.,Ακούω τόσον καιρό τις ιαχές των φασιστών και των φίλων τους για τους μετανάστες και σκέφτομαι ότι εκεί μαθαίνουν από ανάγκη την καρτερικότητα. Ακόμη και οι συγκρούσεις τους περιορίζονται μεταξύ τους, ή σε αυτό που σε μας από απόσταση μοιάζει «μεταξύ τους», αλλά για κείνους είναι ενίοτε πολιτισμικά χάσματα ιλιγγιώδη. Και αναλογίζομαι ότι δεν διεκδικούν. Το καθεστώς τους είναι πάντα υπό αίρεση. Η αίτηση ασύλου είναι ακριβώς το καθεστώς του ικέτη. Βρίσκονται στο έλεος μιας διαδικασίας την οποία δεν ελέγχουν και δεν κατανοούν, αλλά δεν μπορούν να ζητήσουν τίποτα, την ώρα που από αυτή την απόφαση κρίνονται τα πάντα.,Σε μια εποχή που όλοι στη Δύση μαθαίνουν να «φτιάχνουν τη μοίρα τους», υποτίθεται, ο βούρκος της Μόριας απαιτεί από αυτούς να μάθουν να επιπλέουν. Να μην πνίγονται. Δεν μπορείς να τους ακούσεις να λένε «Δυστυχία, ήπια από το ποτήρι της πίκρας ως τον πάτο, αλλά είμαι ακόμα επαναστάτης», γιατί αυτά που ζητούν τα ζητούν ως ικέτες και μόνο.,Αρκεί να σκεφτούμε πόσο κεντρική είναι για τον πολιτισμό μας η έννοια της διεκδίκησης. Όχι της συλλογικής, που ανήκει σε συνδικαλιστικά οράματα του παρελθόντος, της αισιόδοξης εποχής της Αριστεράς, αλλά της φρενιασμένης ορμής του ατόμου που του ζητούν να φτιάξει υποτίθεται τη μοίρα του. Όλοι μαθαίνουν στα παιδιά τους να μην είναι θύματα, στο σχολείο, να επιμένουν και να αντεπιτίθενται. Ακόμη κι αν έχουν άδικο. Επειδή όμως οι μετανάστες δεν είναι παιδιά μας, θα έπρεπε να υπομένουν. Γιατί όσα κι αν τους δοθούν, τα παίρνουν πάντα καταχρηστικά. Χωρίς να το αξίζουν.,Την ώρα που βγαίναμε από τον καταυλισμό, γιατί περί αυτού πρόκειται, ο οδηγός του λεωφορείου φωνάζει έξαλλος να βγουν από το λεωφορείο του, γιατί κάποιοι λέει ότι είχαν μπει χωρίς εισιτήριο, που κοστίζει ένα ευρώ. Τραβούσε ένα παιδάκι να το κατεβάσει και φώναζε εξαγριωμένος ότι τον έχουν καταστρέψει. Πότε περνάει αυτή η ταπείνωση; Πότε θεραπεύεται, πότε επουλώνεται η πληγή της στιγμής που είδες τον πατέρα σου να σκύβει το κεφάλι και να κατεβαίνει από το λεωφορείο; Δεν ξέρω, αλλά φαντάζομαι ότι δεν ξεχνιέται εύκολα.,Δεν ξέρω τι γίνονται τα όνειρα εκεί. Δεν ξέρω ποιοι από αυτούς θα φτάσουν στον προορισμό τους, θα δουλέψουν, θα ζήσουν ίσως άνετα, θα τραγουδήσουν και θα δημιουργήσουν.,Έβρισκα πάντοτε το σύνθημα «Είμαστε όλοι…» μεγαλόστομο. Και ξέρω πολύ καλά ότι η άνεση της δικής μου ζωής δεν μου επιτρέπει να λέω «είμαστε όλοι μετανάστες/πρόσφυγες, ή ό,τι άλλο».,Η Mary “Mother” Jones μιλούσε σε ένα πλήθος συγκεντρωμένων ανθρακωρύχων στο Τσάρλεστον το 1912 και έλεγε «δεν θα έβαζαν ούτε τον σκύλο τους εκεί που έχουν εσάς. Έχουν ένα καλό μέρος για τα σκυλιά τους και έναν σκλάβο να τα φροντίζει» και συνέχιζε: «Φίλοι μου, η μέρα που χαϊδεύαμε τα σκυλιά τους πέρασε!». Κι όμως, στη Μόρια κανείς δεν ανεβαίνει σε ένα καφάσι για να αγορεύσει μπροστά σε πλήθη, κανείς δεν συνδικαλίζεται, κανείς δεν διεκδικεί, διότι όλα αυτά που συζητούμε αφορούν πολίτες, όχι «νεκρές ψυχές».,Αυτή τη στιγμή φαίνεται ότι αντιδρούν γιατί η κυβέρνηση προκειμένου να κάνει φιγούρα ότι τους διώχνει γρήγορα και αποτελεσματικά, δίνει προτεραιότητα στους καινούργιους στη σειρά εξέτασης της αίτησης ασύλου, με αποτέλεσμα να καθυστερεί η εξέταση του αιτήματος ανθρώπων που περιμένουν εδώ και τόσο καιρό. Αν διανοηθούμε πόσα κρίνονται από μια τέτοια αίτηση, δεν είναι παράξενο να σε εξοργίζει η αναβολή της, και μάλιστα για λόγους τόσο ωμά πολιτικάντικους.,Περιγράφει η Άννα Αχμάτοβα ότι την αναγνώρισε κάποιος σε ένα μακρινό κολαστήριο άλλης εποχής, την πλησίασε και τη ρώτησε: αυτό μπορείς να το περιγράψεις; Του απάντησε “ναι, μπορώ” και περιέγραφε ότι σχηματίστηκε κάτι σαν ένα χαμόγελο σε αυτό που ήταν κάποτε το πρόσωπό του. Η λαϊκή φαντασία συνδέει την ποίηση με τους ρομαντικούς περιπάτους, δεν σκέφτεται πως ένας τόπος μαρτυρίου ζητάει κι αυτός τον ποιητή του και τον χρονικογράφο του, πολύ περισσότερο από τα φεγγάρια και τα ηλιοβασιλέματα. Και λέω ότι ζητάει τον ποιητή του, γιατί χρειάζεται να βρεθεί αυτός ο άνθρωπος που δεν θα νιώθει ότι οι λέξεις δεν επαρκούν. Θα μπορεί να σταθεί στο χείλος της αβύσσου και να μη χάσει τη μιλιά του. Εγώ έχασα τη μιλιά μου εκεί, και αυτό που διαβάζετε είναι ένα κείμενο αμηχανίας. Γράφω γιατί με τάραξε η είδηση της διαδήλωσης, που ήρθε αμέσως μετά την επίσκεψή μου.,Όλοι ξέρουμε πως στη Μόρια έχουν καταφτάσει δημοσιογράφοι από τα πιο διακεκριμένα διεθνή Μέσα, φωτογράφοι και δημοσιογράφοι με ικανότητες, και μας έχουν δώσει αρκετό υλικό για να σκεφτούμε, να αναλύσουμε, να διανοηθούμε ως έναν βαθμό τι συμβαίνει εκεί.,Κι όμως αυτό το κείμενο είναι ένα κείμενο αμηχανίας, όχι διότι έρχεται αργά, αλλά διότι το σκάνδαλο της Μόριας είναι η ίδια η ανοχή μας, μετά από όλη αυτή την καμπάνια διεθνούς εξευτελισμού της χώρας μας.,Είχαμε ρολόι που μέτραγε ανάποδα την αθέτηση πληρωμών στο ΔΝΤ, και μιλούσαν τότε για τον διασυρμό της Ελλάδας. Είναι περίεργο να σκέφτεται κανείς ότι για αυτούς τους ανθρώπους το να βάζεις παιδιά να ζουν στις λάσπες και να κρυώνουν είναι μάλλον μικρότερη αιτία ευτελισμού του διεθνούς μας ονόματος.,Κι όμως το σκάνδαλο της Μόριας είναι η απάθεια με την οποία την προσπερνούμε. Η Μόρια είναι η κοινοτοπία της φρίκης.,Δεν ξέρω αν είναι χειρότερο ή καλύτερο, που συνηθίζουμε έτσι. Όλα είναι τετριμμένα. Τα παιδιά γελάνε και παίζουν. Και αυτό είναι, με μια έννοια, τετριμμένο. Δεν λέω ότι δεν είδε τα πράγματα καλά , Προφανώς ισχύουν όλα μαζί. Τα παιδιά όμως γελάνε. Φοράνε πλαστικές σαγιονάρες μέσα στο χειμώνα, η φόρμα τους είναι λασπωμένη, αλλά είναι μαζί και γελάνε. Βρίσκονται δίπλα σε αυτόν τον ατελείωτο βούρκο, με τα βουνά από σκουπίδια, κι όμως παραμένουν παιδιά. Όταν τους μιλάς σου μιλάνε και λένε αστεία, σου δείχνουν τον φίλο τους που μιλάει αγγλικά, κάνουν το σήμα της νίκης, ποζάρουν όλα μαζί για τη φωτογραφία. Το ξέρω ότι πάντα παραμένει ζωντανή αυτή η ικμάδα χιούμορ και παιχνιδιού, ακόμη και μέσα στην κόλαση θα συμβαίνει αυτό. Είναι σταθερό σημείο σε όλες τις αφηγήσεις τόπων μαρτυρίου. Κάποιος που συνέθεσε όπερα στο Άουσβιτς, δύο γυναίκες που κορόιδευαν έναν φύλακα στην Μπουμπουλίνας, μια χαραμάδα ζωής για να θυμίζει ότι αυτοί οι άνθρωποι που ζουν εκεί δεν είναι κάτι άλλο, είναι άνθρωποι, απλώς βρέθηκαν εκεί, όπως θα μπορούσαν με ένα φύσημα του ανέμου να βρεθούν απέναντι, να βρεθούν στη Γερμανία, ή να βρεθούν στον πάτο της θάλασσας. Δεν έχει νόημα ούτε να επαινέσεις το θάρρος τους αλλά ούτε και να λυπηθείς για τη φρίκη τους. Γιατί μόνο το να μην είναι εκεί έχει νόημα.,Περπατώντας μπροστά στις σκηνές τους βλέπεις τώρα πια μια ολόκληρη αγορά από προϊόντα: σκηνές που πουλάνε λαχανικά, ένα μικρό μπακάλικο στημένο με μια τρύπα-παράθυρο από όπου εμφανίζεται χαμογελαστός ένας πιτσιρικάς σε ρόλο μαγαζάτορα, δεκάδες αυτοσχέδιοι φούρνοι που ψήνουν αραβικές πίτες, και σχεδόν σε κάθε σκηνή από ένας τενεκές που χρησιμεύει για να ψήνει το φαγητό. Θεωρητικά τη σίτισή τους θα έπρεπε να την έχει εξασφαλίσει η δομή, αλλά το φαγητό είναι τόσο κακό και λίγο, που όλοι μαγειρεύουν. Έχουν κουρεία, φτιάχνουν τα μαλλιά τους όπως τα θέλουν, να μην είναι ποτέ απεριποίητα, και ζουν σαν να πρόκειται να μείνουν εκεί για πολύ.,Όλα αυτά τα σκιρτήματα της ζωής, όπως είναι η περιποίηση ενός κουρέματος, ένα αστείο, ένα παιδικό παιχνίδι, αποτελούν την υπενθύμιση ότι αντίθετα από ό,τι λένε μισάνθρωποι συμπολίτες μας, εμείς που έτυχε μια ζαριά της ζωής να μας ρίξει έξω από τον βούρκο της Μόριας, χρειάζεται να σταθούμε να ακούσουμε τι έχουν να πουν όσοι βρέθηκαν εκεί. Διότι τα πολιτικά παιχνίδια που παίζονται στην πλάτη τους την ώρα που σαπίζουν μέσα σε αυτά τα παλιόπανα στη Μόρια είναι παντοτινό όνειδος, και αν αυτή τη στιγμή διαδηλώνουν για να ακουστούν, το λιγότερο που έχουμε να κάνουμε είναι να ακούσουμε."
"Το ίδιο συμβαίνει αυτή τη στιγμή με τη χρήση του smartphone. Το ,που παρακολούθησα την περασμένη βδομάδα στο Παρίσι είναι μια από τις πολλές προσπάθειες που κάνουν επαγγελματίες από τον χώρο της δημοσιογραφίας ή της ακαδημαϊκής μελέτης της δημοσιογραφίας να καταλάβουν την εποχή που έρχεται.,Περιέγραφε ένας ,την περιφρόνηση με την οποία αντιμετωπίζονταν παραδοσιακά όσοι βασίζονταν στην τεχνολογία αντί για το στυλό και το σημειωματάριό τους, όπως οι φωτογράφοι, και ανέφερε την πληροφορία πως ήταν συνηθισμένο να υποσημειώνεται σε ένα ρεπορτάζ ότι χρησιμοποιήθηκαν στοιχεία που αντλήθηκαν από τηλεφωνικές συνομιλίες, διότι ο συντάκτης θεωρούσε απαραίτητο να το πει. Αναρωτιόταν αν θα ακούγεται εξίσου αστείο να ακούμε σε λίγο καιρό ότι «χρησιμοποιήθηκε λογισμικό αυτόματης παραγωγής ειδήσεων». Όσοι εργάζονταν μπροστά σε οθόνες, όσοι βασίζονταν στο διαδίκτυο, θεωρούνταν τεχνικοί, μέχρι η δουλειά τους να γίνει οργανικό κομμάτι της δημοσιογραφικής καθημερινότητας. Όσο εξοικειωνόμαστε με την τεχνολογία, δουλειές που θεωρούνταν δημιουργικές γίνονται τεχνικές, και δουλειές που θεωρούσαμε δημιουργικές γίνονται τεχνικές.,Νομίζω ότι υπάρχουν σημεία αυτής της συζήτησης, μη τεχνικά, στα οποία ίσως μπορώ να συνεισφέρω. Ένα από τα πιο δυναμικά πεδία της έρευνας αυτή τη στιγμή είναι οι αλγόριθμοι που γράφουν τις ειδήσεις, η παραγωγή ειδήσεων με την ελάχιστη δυνατή συμμετοχή του ανθρώπινου παράγοντα. Αυτό δεν ανήκει σε κάποιο μακρινό μέλλον, συμβαίνει ήδη. Το ,μπόρεσε να δημοσιεύσει 689 άρθρα τη βραδιά των εκλογών διότι το περιεχόμενο παραγόταν αυτόματα, (αυτό συνέβη το,, που περιείχαν τις βασικές πληροφορίες για το αποτέλεσμα (νίκη, ήττα, συντήρηση δυνάμεων). Το ίδιο κάνει το , και άλλα ειδησεογραφικά Μέσα. Οι ερευνητές και ακαδημαϊκοί μελετούν ήδη τις πολιτικές, ηθικές και νομικές συνέπειες μιας τέτοιας εξέλιξης, θέτοντας ερωτήματα όπως αν μπορεί ένα μποτ να διαπράξει συκοφαντία κοκ.,Δεν παρακολουθώ το τεχνικό κομμάτι, αλλά μπορώ να προσφέρω μια ιστορική ματιά που προέρχεται από τη δική μου ενασχόληση με την ανθρωπολογία του τεχνικού πολιτισμού. Όταν σου λένε ότι οι ειδήσεις θα γράφονται μόνες τους, εύλογα αντιδρά κανείς λέγοντας ότι οποιαδήποτε έννοια της γραφής θα πρέπει να περιλαμβάνει δύο πράγματα που δεν μπορεί να κάνει καμία μηχανή: Να αποφασίσει τι είναι και τι δεν είναι είδηση, και να γράψει ωραία. Το τι είναι και τι δεν είναι είδηση προκύπτει από μία σειρά από πολιτικές και ηθικές αποφάσεις, προκαταλήψεις και εμμονές, που μπορείς να διδάξεις σε έναν υπολογιστή, αλλά δεν μπορεί να τις επινοήσει ανεξάρτητα από μας. (Δεν είμαι ειδικός στην τεχνητή νοημοσύνη, οπότε δεν αμφιβάλλω ότι θα υπάρχει αντίλογος, στον οποίον είμαι ανοικτός). Επίσης, εκτός από το να διαλέξει θέμα ο δημοσιογράφος, θα χρειαστεί και να γράψει ωραία, δηλαδή αν δεν κάνει απλώς επεξεργασία δεδομένων, που είναι άλλο μεγάλο χοτ θέμα της σημερινής δημοσιογραφικής συζήτησης, θα χρειαστεί να ξέρει τη διαφορά ανάμεσα σε μία φράση που είναι όμορφη ή άνοστη. (Αυτά ποσοτικοποιούνται πια, αλλά θα πούμε περισσότερα σε λίγο, σχετικά).,Τότε τι μένει να κάνει η μηχανή; Η απάντηση που δίνουν σε αυτό είναι πως βεβαίως δεν πρόκειται να αντικαταστήσει την ανθρώπινη συνεισφορά, στα σημεία που περιέγραψα, αλλά θα αναλαμβάνει το κομμάτι αυτό που προκύπτει μηχανικά, όπως η σύνδεση με παλαιότερες σχετικές υποθέσεις, ή στο παράδειγμα των εκλογών που ανέφερα στην αρχή, θα έχει σχέση με άλλα αποτελέσματα, προηγούμενα και παράλληλα.,Εδώ είναι ένα σημείο που νομίζω ότι διαφεύγει σε αυτή τη ματιά, το οποίο πιστεύω ότι μπορούμε με ασφάλεια να μεταφέρουμε από την ιστορία της τεχνολογίας. Το παλαιό σλόγκαν του σοφού Μάρσαλ Μακ Λούαν, ότι “το μέσο είναι το μήνυμα”, σημαίνει ακριβώς ότι οι άνθρωποι τείνουν να υπερτιμούν το ,με την τεχνολογία, αλλά η ριζική αλλαγή είναι η αλλαγή του Μέσου, ,.,Η ηχογράφηση της μουσικής είναι η ριζική αλλαγή, το αν κανείς άκουγε Μπετόβεν ή τσάρλεστον είναι για την ιστορία της τεχνολογίας δευτερεύον. Το ίδιο με την τυπογραφία. Το αν κανείς τύπωνε τη Βίβλο ή λαϊκά φυλλάδια είναι δευτερεύον, μπροστά στη συγκλονιστική εξέλιξη της μαζικής παραγωγής βιβλίων.,Ένα ακόμη παράδειγμα, πριν να επιστρέψουμε στη δημοσιογραφία. Όταν άρχισαν να χρησιμοποιούνται υπολογιστές στη μελέτη των αρχαίων ελληνικών, πιστευόταν ότι αυτό θα έχει ως συνέπεια ότι θα ξεμπέρδευε κανείς με τις ποσοτικές έρευνες, αφού αυτή η δουλειά θα μπορούσε να αυτοματοποιηθεί, και θα υπήρχε αύξηση των ερμηνευτικών μελετών. Αντί γι’ αυτό, υπήρξε σημαντική αύξηση των ποσοτικών μελετών, που ακολουθούσαν κατά πόδας τα νέα μέσα. Οι ιδιωτικές προθέσεις των ερευνητών είχαν δευτερεύουσα θέση.,Το ίδιο ίσως να συμβαίνει και σήμερα, με τη χρήση της αλγοριθμικής παραγωγής ειδήσεων. Μπορεί οι χρήστες να πιστεύουν ότι αυτό θα αφορά το ποσοστό εκείνο των ειδήσεων που παράγεται έτσι, αυτό που σχετίζεται με την  επεξεργασία δεδομένων, ενώ παράλληλα θα συνεχίσει απρόσκοπτα η δημοσιογραφική έρευνα και γραφή να τραβάει τον δρόμο της. Νομίζω ότι μπορεί να μη συμβεί ακριβώς αυτό. Η ιστορική εμπειρία δείχνει ότι είναι αρκετά πιθανό να υπάρξει μια ακόμη ισχυρότερη στροφή προς το είδος των ειδήσεων που παράγονται κατ’ αυτόν τον τρόπο, διότι το μέσο παρασύρει το περιεχόμενο ριζικότερα από ό,τι μπορεί να συνειδητοποιούν ή να επιδιώκουν οι χρήστες του.,Είπα πριν ότι ο υπολογιστής δεν ξέρει τι είναι ωραίο. Πράγματι. Αλλά ξέρει τι θεωρούν ωραίο περισσότεροι, και αυτό είναι πρακτικά σημαντικότερο, αν δεν είσαι συγγραφέας αλλά είσαι εκδότης, ή (ακόμη χειρότερα) μάνατζερ ενός δημοσιογραφικού Μέσου. Έχω γράψει στο , ότι ο ζωγράφος μπορεί να ξενυχτάει για “μιαν απόχρωση του μωβ”, όπως το περιγράφει ο Ελύτης, αλλά η Google απλώς δοκιμάζει την ανταπόκριση των πελατών της στις διαφορετικές αποχρώσεις του γαλάζιου που χρησιμοποιεί, και αποφασίζει αντίστοιχα.,Με τον ίδιο τρόπο θα συσσωρεύεται σταδιακά μια τεχνογνωσία απολύτως ποσοτικοποιήσιμη, για το ποιοι τίτλοι προκαλούν καλύτερα το ενδιαφέρον κοκ. Αυτό ήδη συμβαίνει με τη χρήση των Google Analytics. Μια ερευνήτρια που ασχολείται με την επίδρασή τους στη δημοσιογραφία μάς μετέφερε τη φράση ενός εκδότη, που έλεγε ότι τώρα επιτέλους έχουμε κάτι να πούμε στους δημοσιογράφους που ασχολούνται με ένα θέμα που δεν ενδιαφέρει κανέναν. Έχουμε τα στατιστικά για να τους τα δείξουμε. Δεν νομίζω να χρειάζεται να σκεφτούμε πολύ για να διακρίνουμε τους κινδύνους σε αυτό.,Σκεφτείτε μια τηλεοπτική παραγωγή που θα αποφασίζεται με κριτήρια τηλεθέασης. Σωστά: αυτό που έρχεται στο μυαλό είναι τα ιδιωτικά κανάλια και το ψυχαγωγικό τους πρόγραμμα. Πρόκειται για ένα δημοκρατικό μέσο αναπαραγωγής του Μάρκου Σεφερλή. Και τώρα σκεφτείτε το ίδιο αλλά σε ενημέρωση.,Στην περσινή αντίστοιχη συνάντηση που είχε γίνει στο Δουβλίνο είχε μιλήσει ένας αρχισυντάκτης του κρατικού καναλιού της Ιρλανδίας, που έλεγε ότι η ύπαρξη των δημοφιλέστερων άρθρων στο πλάι της σελίδας χρησιμεύει στο να κάνει τους δημοσιογράφους πιο ανταγωνιστικούς για την προσέλκυση της προσοχής του κοινού. Το μόνο πρόβλημα, συνέχισε, είναι ότι από χθες στην κορυφή βρίσκεται μια ιστορία με μια γάτα-ήρωα.,Πιστεύω κι εγώ ότι δημοκρατία είναι να αποφασίζουμε πλειοψηφικά, αλλά αν ,πλειοψηφικά δεν είναι δημοκρατία, είναι το τέλος της σκέψης. Πιστεύω ότι αυτή η εξέλιξη συμβαίνει ήδη, και συμβαίνει ανεξάρτητα από τις καλές ή κακές προθέσεις των επιμέρους παραγόντων αυτής της εξίσωσης.,Οι εξελίξεις στον τομέα της τεχνολογίας είναι εξίσου συνταρακτικές, τουλάχιστον για τα δικά μου γούστα. Η χρήση του κινητού τηλεφώνου για βίντεο χρηματοδοτείται από ολόκληρα κανάλια αυτή τη στιγμή, όπως εξηγούσε μια γαλλίδα δημοσιογράφος, που παράγουν βίντεο αποκλειστικά από κινητό τηλέφωνο, με μια μικρή υποβοήθηση από ένα καλό εξωτερικό μικρόφωνο, ένα φως και ένα τριπόδι. Εννοώ ότι επειδή αυτό δεν απαιτεί ολόκληρο συνεργείο, οι πρώτοι που έφτασαν στη φωτιά της Νοτρ Νταμ στο Παρίσι ήταν από το κανάλι που χρηματοδοτεί  “mobile journalisme”, και κατέγραψαν τα πρώτα δημοσιογραφικά πλάνα που μεταδόθηκαν.,Αυτό ανοίγει έναν ορίζοντα δημιουργικότητας αδιανόητο, ο οποίος είναι ανεξάρτητος αρχικά από το αν κανείς θα βιντεοσκοπεί τη γάτα του, την πτώση των δίδυμων πύργων ή μια ταινία μικρού μήκους. Αυτό έρχεται στη συνέχεια.,Άκουσα μια ομιλία από έναν άνθρωπο που εκπαιδεύει δημοσιογράφους στη δημοσιογραφία με κινητό τηλέφωνο εδώ και δέκα χρόνια, που έκανε και μια επίδειξη του μοντάζ που μπορεί πια να κάνει ο χρήστης στο κινητό του τηλέφωνο. Η σκέψη που επανερχόταν, όπως και σε έναν,, είναι ότι η αφετηρία και η κατάληξη αυτών των συζητήσεων έχει πάντα σχέση με το,Σε αυτό το σημείο κάνω μια απότομη στροφή προς εμάς, δηλαδή προς το ThePressProject. Χάρη σε μια καλή κάμερα κινητού, η Λαμπρινή Θωμά, που δεν είναι οπερατέρ, μπορεί να μας μεταφέρει μικρές τηλεοπτικές συνεντεύξεις από τα ταξίδια της. Και όταν αυτά τα ταξίδια θα είναι και πάλι μακρινά, μέχρι τη Λατινική Αμερική, αυτό θα είναι ακόμη πιο πολύτιμο. Και θα μας επαναφέρει σε μια συζήτηση πολύ πιο γνώριμη για τους αναγνώστες μας:,Έχουμε τη δυνατότητα να κάνουμε όλο και περισσότερα, όλο και πιο φτηνά. Το περιεχόμενο είναι διαθέσιμο μπροστά στα μάτια μας, και έχουμε την όρεξη και την ανεξαρτησία που χρειάζεται για να το αναδείξουμε.,Η είσοδος της μαζικής κουλτούρας στον πολιτισμό είχε μια συνέπεια απολύτως καθαρή και μετρήσιμη: ευκολότερη πρόσβαση σε χειρότερη τέχνη. Ποτέ στην ιστορία της ανθρωπότητας οι άνθρωποι δεν άκουγαν μουσική σαν τις μαλακίες που ακούγονται σήμερα. Το ίδιο διαθέσιμος είναι και ο Μπετόβεν, αλλά στην πράξη αυτές οι αλλαγές ευνόησαν την Ariana Grande και όχι τον Μπετόβεν.,Στη δημοσιογραφία, λοιπόν, έχουμε μπροστά μας το ίδιο μοτίβο. Θα υπάρχει ολοένα και ευκολότερη τεχνολογικά πρόσβαση, ολοένα και πιο νοθευμένη από την ποσοτικοποίηση του γούστου.  Καθώς προσγειωνόμαστε στον πλανήτη αδιανόητων μέχρι χθες εξελίξεων στην ενημέρωση, θα μπορούμε με πολύ απλά τεχνολογικά μέσα να υπηρετούμε σπάνιες και δυσεύρετες αλήθειες. Αυτό σημαίνει ότι, για μια ακόμη φορά, τα πράγματα φαίνονται καλά για μας. Η προσπάθεια που κάνουμε είναι να εξακολουθήσουμε να κρατάμε το βλέμμα μας προσηλωμένο σε αυτά που κρίνουμε ενδιαφέροντα, αδιαφορώντας για τα στατιστικά αναγνωσιμότητας, και φροντίζοντας να υπάρχει ένα κοινό που μας εκπαιδεύει και το εκπαιδεύουμε σε μια μικρή νησίδα ποιοτικής ενημέρωσης, που αξιοποιεί τις τεχνολογικές δυνατότητες, που μας επιτρέπουν να κάνουμε δύσκολα πράγματα με λίγα χρήματα, και μαζί να επαναφέρουμε μια παλαιική και δοκιμασμένη μέθοδο δημοσιογραφίας: να μπορείς να πεις κάτι που να αξίζει τον κόπο."
"Όλα ξεκίνησαν στις αρχές του Φεβρουαρίου, όταν οι πρόσφυγες κατέβηκαν στους δρόμους του νησιού για να ζητήσουν μαζικά δικαιότερες διαδικασίες ασύλου, αντιδρώντας στο τότε υπό ψήφιση νομοσχέδιο για το άσυλο που προωθούσε η κυβέρνηση με το οποίο επί της ουσίας «παγώνουν» όλα τα παλαιά αιτήματα ασύλου προσφύγων και μεταναστών και προτεραιότητα δίνεται σε αυτούς που φτάνουν τώρα. Επιστρέφοντας από την κινητοποίηση προς το ΚΥΤ Μόριας, οι πρόσφυγες και οι μετανάστες πέρασαν όλοι μαζί μέσα από το χωριό της Μόριας. Η ενέργεια αυτή πυροδότησε την οργή μερίδας των κατοίκων, καθώς θεωρήθηκε πρόκληση. Οι καμπάνες του χωριού χτύπησαν και κάποιοι κάτοικοι βγήκαν έξω. Τότε δημιουργήθηκαν τα επονομαζόμενα από τους συμμετέχοντες «μπλόκα».,Βρεθήκαμε στο χωριό της Μόριας και συνομιλήσαμε με τον πρόεδρο της Κοινότητας που ήταν μέρος του μπλόκου.,Στο μπλόκο συναντήσαμε και κάποιον που εκ πρώτης όψεως έμοιαζε με αυτούς που απαγορεύεται να το περάσουν, όμως ήταν στην πλευρά αυτών που απαγορεύουν. Όπως πρόφτασαν να μας εξηγήσουν οι υπόλοιποι παρευρισκόμενοι, «αυτός είναι ένας από εμάς».,Το γιατί είναι «ένας από εκείνους» και όχι από «τους άλλους», καθώς και γιατί βρίσκεται εκεί μας εξήγησε ο ίδιος:,Μιλήσαμε με μερικούς ακόμα κατοίκους που συμμετέχουν στο μπλόκο στις εισόδους του χωριού:, "
 
"Στις 19 Νοέμβρη του 2016 ο τότε βουλευτής της Χρυσής Αυγής, Γ. Γερμενής συνεπλάκη με αντιφασίστες στο Μαρούσι την ώρα που βρισκόταν σε καφετέρια μαζί με τον αστυνομικό Θ. Μ. και τη σύζυγό του. Λίγες ώρες μετά βγαίνει στα κανάλια κάνοντας λόγο για απόπειρα ανθρωποκτονίας εις βάρος του, ενώ ταυτόχρονα – χωρίς εμφανή τραύματα – καυχιέται πως καταδίωξε τους αντιφασίστες. Το πώς ακριβώς έγιναν τα γεγονότα το έχουν διαλευκάνει πολιτικές συλλογικότητες που δρουν στην περιοχή του Αμαρουσίου, αναρτώντας δημόσια ανακοίνωση στο διαδίκτυο δύο μέρες μετά το συμβάν.,Ο Γερμενής, ο οποίος είναι υπόδικος νεοναζί, καταθέτει μήνυση και η ασφάλεια του Αμαρουσίου του παρουσιάζει φωτογραφίες υποψήφιων δραστών για να τους αναγνωρίσει. Τελικά σχηματίζεται δικογραφία κατά τριών ανθρώπων, με μόνο αποδεικτικό στοιχείο την αναγνώρισή τους από το βουλευτή και τον αστυνομικό και τίποτα άλλο. Οι κατηγορούμενοι βέβαια δεν γνωρίζονται καν μεταξύ τους, ενώ από τη στιγμή που έρχεται η δικογραφία στα χέρια των δικηγόρων, διαπιστώνεται ότι η Ελληνική Αστυνομία για μία ακόμα φορά με πρόχειρο αλλά ταυτόχρονα και άκρως επικίνδυνο τρόπο, στήνει κατηγορητήρια στο σωρό. Ο ένας από τους τρεις κατηγορούμενους , όπως ξεκαθαρίζει, σε κείμενο του που δημοσιεύθηκε σε εφημερίδα, θεωρεί πως η στοχοποίησή του είναι πολιτική δίωξη, καθώς ζει και συμμετέχει στους τοπικούς αγώνες που διεξάγονται στο Μαρούσι. Ο ίδιος από την πρώτη στιγμή έχει προσκομίσει έγγραφα με τα οποία αποδεικνύει ότι την ώρα του συμβάντος βρισκόταν στην εργασία του. Οι άλλοι δύο κατηγορούμενοι ακόμα απορούν πως τα σαΐνια της ΕΛ.ΑΣ τους έχουν μπλέξει σε αυτή τη σκευωρία και αναρωτιούνται πως οι φωτογραφίες τους βρέθηκαν να τίθενται προς αναγνώριση από κάποιον που ανήκει στην εγκληματική συμμορία της Χρυσής Αυγής.,Τίθενται λοιπόν δύο ερωτήματα: Γιατί η ασφάλεια του Αμαρουσίου είχε φωτογραφίες των κατηγορούμενων και με ποια διαδικασία έχει το δικαίωμα να τις υποδεικνύει σε κάποιον ο οποίος ανήκει στη Χρυσή Αυγή τη στιγμή που δικάζεται με την κατηγορία της εγκληματικής οργάνωσης και πλήθος μελών της κατηγορούνται για επιθέσεις εναντίον πολιτικών τους αντιπάλων? Παίρνει η ασφάλεια του Αμαρουσίου την ευθύνη για τη στοχοποίηση των ανθρώπων αυτών και ουσιαστικά την κατάδοσή τους στους παρακρατικούς μηχανισμούς των νεοναζί συμμοριών;,Στην περίοδο που ζούμε τα δικαιώματα μας καταπατούνται με κάθε τρόπο, ενώ η κυβέρνηση της Νέας Δημοκρατίας πρόθυμη πάντα να υπηρετήσει το κεφάλαιο, προσπαθεί να περιορίσει με κάθε τρόπο τις εργατικές και κοινωνικές διεκδικήσεις. Στον επόμενο γύρο κινητοποιήσεων που θα την θέσουν σε κίνδυνο, δεν σκοπεύει να αμολήσει μόνο τους ένστολους δολοφόνους των ΜΑΤ απέναντι στο λαό.  Θα έχει για σύμμαχο και τις παρακρατικές συμμορίες. Γι’ αυτό ακριβώς ανέκαθεν η αστυνομία και η δικαστική εξουσία  την ‘χαρίζανε’ σε αυτές τις συμμορίες και ταυτόχρονα τους δίνανε πληροφορίες για ανθρώπους που στεκόντουσαν απέναντί τους με οποιοδήποτε τρόπο. Καθόλου τυχαίο δεν είναι που την τελευταία περίοδο η καταστολή ολοένα αυξάνεται, καθόλου τυχαία δεν είναι η εισαγγελική πρόταση στη δίκη της Χρυσής Αυγής, στη σύγχρονη Νυρεμβέργη, που πρότεινε την απαλλαγή των κατηγορούμενων για τη σύσταση εγκληματικής οργάνωσης και για τη δολοφονία του Παύλου Φύσσα. Καθόλου τυχαία δεν είναι η στοχοποίηση ανθρώπων που δεν έχουν καμία σχέση με οποιοδήποτε κίνημα. Θέλουν να στείλουν ένα ξεκάθαρο μήνυμα: κινδυνεύετε όλοι, επιλέξτε τη σιωπή και τότε ίσως να μην βρεθείτε μπλεγμένοι!,Είναι καθήκον του εργατικού και του ανταγωνιστικού κινήματος, καθώς και όλων των πολιτών που υπερασπίζονται τα κοινωνικά δικαιώματα ενάντια στον αυταρχισμό και την ισοπέδωση των ζωών μας, να μην αφήσουμε να περάσει στο σκοτάδι αυτή η δίκη. Κανένας μόνος του απέναντι στη κρατική και δικαστική αυθαιρεσία!,-Όχι στην πολιτική στοχοποίηση αγωνιστών,-Όχι σε δίκες – πολιτικές σκευωρίες,–Όχι στο φακέλωμα πολιτών για την εξυπηρέτηση των ορέξεων μιας εγκληματικής συμμορίας,Σιγά μην κλάψω, σιγά μη φοβηθώ – Αλληλεγγύη στους κατηγορούμενους, παύση κάθε δίωξης εναντίον τους.,Η δίκη γίνεται την Παρασκευή 17/1, στις 9.30, στο κτίριο 9, αίθουσα 4 στα δικαστήρια της Ευελπίδων."
"Την Πέμπτη λοιπόν, στις 20:00 το βράδυ, στα γραφεία μας, Κοδράτου 21 στο Μεταξουργείο, στον 4, όροφο, θα πραγματοποιηθεί εκδήλωση – συζήτηση για το Περιοδικό, αλλά και την κατάσταση του ThePressProject, μαζί με τα επόμενα σχέδια. Θα χαρούμε να συνομιλήσουμε με φίλους, φίλες, υποστηρικτές και υποστηρίκτριες μας, να ακούσουμε τις απόψεις σας και να γκρινιάξουμε όλοι μαζί για το τι θα μπορούμε να κάνουμε καλύτερα.,Έχουμε πει πολλές φορές ότι δεν θέλουμε να κοψοχολιάζουμε το κοινό μας, γι’ αυτό και καθετί καινούριο που κάνουμε είναι κοστολογημένο και πραγματοποιείται μόνο με τη βεβαιότητα ότι δεν κάνουμε αμφίβολα οικονομικά ανοίγματα. Σε πρώτη φάση λοιπόν, το περιοδικό θα είναι διμηνιαίο, με ύλη όμως διπλάσια του μηνιαίου, «ένθετου», ηλεκτρονικού «ΖΗΝ» που δημοσιεύαμε μέχρι σήμερα και παράλληλα, με την προσθήκη εκτενών ρεπορτάζ, πολιτικού και οικονομικού περιεχομένου, που γνωρίζετε και διαβάζετε στο TPP.,Το περιοδικό ΖΗΝ κυκλοφόρησε πρώτη φορά πριν από τρία χρόνια ακριβώς, ως διαδικτυακό «ένθετο» στο ThePressProject. Ήδη στο πρώτο τεύχος υπήρχε μια αναφορά στο ενδεχόμενο μιας έντυπης έκδοσης, που πραγματοποιείται με αυτό το τεύχος.,Σε κάθε μας εγχείρημα, και για την ακρίβεια σε κάθε μας βήμα, ο νους μας είναι πάντοτε στον πρώτο εκδότη και ιδρυτή του ThePressProject, τον Κώστα Εφήμερο, που έφτιαξε αυτή την όαση δημοσιογραφικής ελευθερίας στην οποία εργαζόμαστε σήμερα.,Το σκεπτικό της ύπαρξης ενός τέτοιου περιοδικού ήταν να δημοσιεύονται κείμενα που παρεκκλίνουν από τη βασική γραμμή της συστημικής ενημέρωσης, αλλά δεν φτάνουν στους πιθανούς αποδέκτες που δεν έχουν πρόσβαση στο διαδίκτυο, και μαζί να δημοσιεύονται εκτενή κείμενα για τον πολιτισμό με χαρακτήρα προγραμματικά ανεπίκαιρο, τουλάχιστον με την έννοια της τρέχουσας συζήτησης για την επικαιρότητα.,Ετοιμάζουμε λοιπόν τα απαραίτητα εκδοτικά σύνεργα: σπάθες, σχοινόσκαλες, σανίδες, τσεκούρια, βίβλους για τον όρκο, κάδους για το ρούμι, φανάρια, πίσσα, φυτίλια για να καίνε ανάμεσα στα δάχτυλα των πλουσίων εμπόρων και πολλές μαύρες σημαίες με άσπρη νεκροκεφαλή, και ξεκινάμε κι εμείς το ταξίδι μας, με το πρώτο μας έντυπο.,Θα το λαμβάνουν οι συνδρομητές μας που έχουν συνδρομή από δέκα ευρώ και πάνω και θα πωλείται και σε επιλεγμένα σημεία διανομής.,Αν είσαι αναγνώστης του ThePressProject, αυτό το τεύχος είναι φτιαγμένο για σένα και για ένα ακόμη πρόσωπο που πιστεύεις ότι θα ήθελε να μας διαβάζει, αλλά έχει αλλεργία στις οθόνες υπολογιστών. Ξεκινάμε γι’ αυτό με το σύνθημα «δώσ’ το στον θείο σου!»,Μαζί με την παρουσίαση του «ΖΗΝ» θα γίνει και η έκθεση έργων της μητέρας του Κώστα Εφήμερου, Ράνιας Παπά, που είχε την καλοσύνη να μας τα δωρίσει στο ThePressProject, θέλοντας να στηρίξει, όπως μας γράφει, το όραμα του γιου της, που ήταν η εξάπλωση της ανεξάρτητης δημοσιογραφίας του ThePressProject στα πέρατα του κόσμου. Τα έργα δίνονται με ένα μικρό, προτεινόμενο συμβολικό αντίτιμο, που μπορεί ο ενδιαφερόμενος να καταθέσει αν θέλει στηρίζοντας το TPP.,Όποιος δεν καταφέρει να έρθει στην έκθεση και ενδιαφέρεται παρ’όλ’ αυτά για τα έργα, μπορεί να μπαίνει στο σάιτ σε αυτή τη σελίδα για έναν μήνα ακόμη και ή να περνάει από τα γραφεία μας για να παραλάβει το έργο της επιλογής του ή να μας ζητήσει να του το στέλνουμε ταχυδρομικά."
"Κάθε μέρα από τις 4 ώς τις 5, ο Μηνάς Κωνσταντίνου και ο Ορέστης Βέλμαχος σχολιάζουν την πολιτική επικαιρότητα, παίζουν σπάνια ηχητικά ντοκουμέντα και ακόμη πιο σπάνια μουσικά αριστουργήματα."
"«Σε περιοχές με επιβεβαιωμένα κρούσματα του κορονοϊού, οι άνθρωποι πρέπει να εφαρμόζουν καθημερινά μέτρα πρόληψης, όπως συχνό πλύσιμο των χεριών και παραμονή στο σπίτι εάν νοσήσουν. Όμως η πραγματικότητα είναι ότι σε ορισμένα τμήματα του καταυλισμού της Μόριας υπάρχει μόνο μία βρύση για 1.300 ανθρώπους και δεν υπάρχουν προϊόντα για την υγιεινή των χεριών. Οικογένειες πέντε ή έξι ατόμων είναι αναγκασμένες να κοιμούνται σε τρία τετραγωνικά μέτρα. Αυτό σημαίνει ότι στην πράξη είναι αδύνατη η εφαρμογή των συνιστώμενων μέτρων για την αποτροπή της εξάπλωσης του ιού σε τέτοιες συνθήκες» τόνισε την Πέμπτη ο Απόστολος Βεΐζης, γιατρός και διευθυντής προγραμμάτων των Γιατρών Χωρίς Σύνορα.  Η διεθνής ιατρική οργάνωση , για άμεση εκκένωση των άθλιων προσφυγικών καταυλισμών, όπως της Μόριας, που είναι πλέον «πιο επιτακτική από ποτέ».,Δεν είναι δύσκολο να καταλάβει κανείς το γιατί. Ενώ οι Έλληνες πολίτες κλείνονται σπίτι τους για να περιορίσουν όσο γίνεται περισσότερο την εξάπλωση του ιου στους γύρω τους,  42.000 αιτούντες άσυλο ζουν στοιβαγμένοι σε κέντρα, σύμφωνα με τους ΓΧΣ,  ο ένας πάνω στον άλλον. Για τις συνθήκες υγιεινής και την ανάγκη πρόσβασης στην Υγεία γράφονται επι χρόνια πολλά και συγκλονιστικά στα διεθνή ΜΜΕ. Σήμερα όμως, που η υγιεινή, που ξεκινάει από το απλό πλύσιμο των χεριών, γίνεται πρώτο θέμα στον δημόσιο διάλογο, είναι καιρός να καταλάβουμε το πόσο απάνθρωπα υποχρεώνονται να ζουν σε σκηνές χιλιάδες άνθρωποι, κατατρεγμένοι, έρμαια γεωπολιτικών παιχνιδιών, μισαλλοδοξίας και φόβου.,Δεν είναι μόνο οι φυλακισμένοι όμως ούτε μόνο οι ανθρωπιστικές οργανώσεις που κρούουν τον κώδωνα του κινδύνου. Πέντε Ενώσεις Αστυνομικών, σε Χίο, Λέσβο, Σάμο, Νότια και Βόρεια Δωδεκάνησα, ,ο στους Υπουργούς Δημόσιας Τάξης, Χρυσοχοϊδη, Υγείας, Κικίλια και Μετανάστευσης, σε εξαιρετικά σκληρούς τόνους. Στο εξώδικο, καταγράφουν και καταγγέλλουν την «εγκληματική», όπως την χαρακτηρίζουν, «κυβερνητική αδιαφορία» και «ανεπάρκεια», σχετικά με τους πρόσφυγες που πετιούνται πρόχειρα, σε διάφορους χώρους, χωρίς συγκεκριμένο σχέδιο από την Πολιτεία:,Καταλήγουν, ζητώντας άμεση αποσυμφόρηση και τονίζοντας ότι «τη  στιγμή που κι η χώρα μας καλείται να αντιμετωπίσει την πανδημία του Covid19 και καθημερινά ανακοινώνονται προληπτικά μέτρα από το Υπουργείο Υγείας, όπως η 15νθήμερη αναστολή λειτουργίας των εκπαιδευτικών ιδρυμάτων, είναι εγκληματική η αδιαφορία και η αμέλεια σας όταν σας κρούουμε τον κώδωνα του κινδύνου για την δημόσια υγεία με τις συνθήκες υγιεινής που επικρατούν στους χώρους που βρίσκονται οι ανωτέρω αλλοδαποί».,Η πανδημία του κορονοϊου ,, αναδεικνύοντας τα αυτονόητα. Την ανάγκη για πρόσβαση στην Υγεία, τις συνθήκες υγιεινής, την πρόληψη και την περίθαλψη. Η κυβέρνηση Μητσοτάκη εξαρχής, έπαιξε, ακόμα πιο επικίνδυνα με την Υγεία δεκάδων χιλιάδων ανθρώπων, αφαιρώντας τους τον ΑΜΚΑ επί μήνες,  καθυστερώντας να δημιουργήσει ένα καινούριο σύστημα και μη διστάζοντας να συνδέσει τον κορονοϊό με τους πρόσφυγες, ακόμα και μέσω του Πρωθυπουργού, μετά από υπουργικό συμβούλιο. Tροφοδότησε δηλαδή την ακραία ξενοφοβική θεωρία (και αυτήν) με τους ξένους και τις αρρώστιες, την ώρα που ήδη στα νησιά το μείγμα, με πολλαπλές δράσεις ακροδεξιών, είναι εκρητκικό. Κάποιος να τους εξηγήσει ότι, αν κλείσεις χιλιάδες σε κλειστά κέντρα – φυλακές, αυξάνεις την πιθανότητα ασθενειών, μεταξύ των οποίων και κορονοϊού. Είναι όντως «υγειονομική βόμβα», όντως πρόβλημα για τη δημόσια υγεία, αλλά, πρώτα και κυρίαρχα, την υγεία αυτών που πετιούνται μέσα και αφήνονται στην τύχη τους. Ο ρατσιστικός ανορθολογισμός στερείται μονίμως επιχειρημάτων, αλλά εδώ μιλάμε για τον στοιχειώδη σεβασμό στην ανθρώπινη ζωή, δεν μπορούμε να αφήνουμε τέτοιο ζήτημα σε άναρθρες κραυγές, προπαγάνδα και μικροπολιτική για μερικές ψήφους.,Να τελειώσουν επιτέλους τα ψέματα, η προπαγάνδα, η αμέλεια και η απανθρωπιά. Εκκένωση των καταυλισμών, τέλος οι Μόριες, αποσυμφόρηση των νησιών και ανθρώπινες συνθήκες ζωής και προστασίας για κάθε πρόσφυγα, σήμερα."
"Το , και την αύξηση των ροών στα νησιά του Αιγαίου το τελευταίο χρονικό διάστημα, όπου πολλοί πρόσφυγες καταφεύγουν με τις οικογένειές τους για να απομακρυνθούν από τις εστίες πολέμου.,Στο βίντεο κραταγράφεται η μαρτυρία της παιδοψυχολόγου Άντζελα Μονταρέλι, που εργάζεται στη Μόρια για τρεις μήνες με τους Γιατρούς Χωρίς Σύνορα. Η γιατρός αναφέρει ότι κλήθηκε να αντιμετωπίσει είκοσι περιστατικά αυτοτραυματισμού και δύο απόπειρες αυτοκτονίας. «Παιδιά ηλικίας επτά ή οκτώ ετών λένε ότι θέλουν να πεθάνουν. Ήταν κάτι που ποτέ δεν περίμενα ότι θα ακούσω», αναφέρει χαρακτηριστικά., "
"Μάλιστα, ο υπαξιωματικός έχει μηνυθεί και από τον ανταποκριτή του Αθηναϊκού Πρακτορείου στη Λέσβο, Στρατή Μπαλάσκα, αναφορικά με διαδικτυακή επίθεση που είχε πραγματοποιηθεί εναντίον του, ενώ φέρεται να συμμετείχε σε ακόμη μία παρόμοια επίθεση κατά διαμαρτυρόμενων προσφύγων και μεταναστών στην ίδια πλατεία, τον Νοέμβριο του 2017.,
,«Δεν θα διανοούμουν ποτέ ότι θα πρέπει να σκεφτώ τους ακροδεξιούς για το αν θα κάνω ένα ρεπορτάζ» είχε δηλώσει τον περασμένο Σεπτέμβριο σε , η δημοσιογράφος, ενώ η ανακοίνωση της αξιωματικής αντιπολίτευσης έκανε λόγο για «τον Μυτιληνιό που δεν μπορεί να είναι ασφαλής μέσα στην πόλη ή το χωριό του», ενστερνιζόμενη πλήρως εθνικιστική ρητορική, και φυσικά δίχως να καταδικάσει τα φαινόμενα των επιθέσεων σε μετανάστες και δημοσιογράφους. ,
  ,αρχές πως η επίθεση εκείνης της νύχτας συντελέστηκε με ρατσιστικό κίνητρο;"
""
"Για παράδειγμα, το 2018, ο πρωθυπουργός, Κυριάκος Μητσοτάκης, θεωρούσε πρώτον, ότι ο μνημονιακός κανόνας «1 πρόσληψη για κάθε 5 αποχωρήσεις» πρέπει να συνεχίσει να εφαρμόζεται και δεύτερον, ότι στο Εθνικό Σύστημα Υγείας οι γιατροί «πλεονάζουν», ενώ λείπουν νοσηλευτές.,Ο τότε αρχηγός της αξιωματικής αντιπολίτευσης, ,: «Τι μας ενοχλεί, αντί να αγοράζουμε ως κράτος τομογράφους, να αγοράζουμε τις υπηρεσίες. Σε αυτή τη δομή, θα εργάζονται δημόσιοι υπάλληλοι και αν κάνουν καλά τη δουλειά τους, η ιδιωτική εταιρεία να τους δίνει και ένα μπόνους». Ως κυβέρνηση, ο υπουργός Υγείας Κικίλιας προωθεί τις απερίγραπτα αποτυχημένες , τονίζοντας ότι «δημόσια και δωρεάν υγεία δεν σημαίνει και κρατική». Ιδεοληπτικοί, θρασύτατοι δημοσιολόγοι, όπως ο Άρης Πορτοσάλτε και ο, νυν βουλευτής της ΝΔ, Μπάμπης Παπαδημητρίου συζητούσαν σοβαρά στο ραδιόφωνο, τον Μάιο του 2019, ,. Υποθέτω ότι δεν μπορούν, ακόμα κι αυτοί, να διατυπώσουν μία τέτοια πρόταση σήμερα.,Στην εποχή του κορονοϊού βέβαια, η κυβέρνηση Μητσοτάκη , σε 2.000 γιατρούς και νοσηλευτές να ενταχθούν στο ΕΣΥ, με διετείς συμβάσεις και υπόσχεση για μονιμοποίηση στη συνέχεια. Μερίδα της κοινωνίας που πιστεύει στο «αόρατο χέρι της αγοράς» που αυτορρυθμίζει τα πάντα έρχεται αντιμέτωπη με την κενότητα των επιχειρημάτων της, όταν δημοσιοποιούνται , για ιδιωτικές κλινικές που χρεώνουν 290 ευρώ το τεστ για τον ιό. Σε μία κρίση τέτοιου μεγέθους, είναι το δημόσιο σύστημα Υγείας που θα κληθεί να ανταπεξέλθει. Το υποστελεχωμένο, με δεκάδες χιλιάδες οργανικά κενά, κατασυκοφαντημένο και ρημαγμένο μετά από δέκα χρόνια κρίσης, δημόσιο σύστημα Υγείας, με το ίδιο προσωπικό που εδώ και χρόνια καταγγέλλει τις συνθήκες, τις ελλείψεις, τις εξοντωτικές εφημερίες, τις ελλείψεις σε κρεβάτια και Μονάδες Εντατικής Θεραπείας.,Μήπως να μιλήσουμε με την Ένωση Ελλήνων Εφοπλιστών , Ή μήπως να καταλάβουμε ότι απλά το δικαίωμα στην Υγεία είναι πανανθρώπινο και στοιχειώδες, κοινωνικό αγαθό; Όχι μόνο στην περίοδο της κρίσης του κορονοϊου, όπου πρέπει «να είμαστε ενωμένοι» και υπάρχει ο κυριάρχος φόβος ότι ο ένας μπορεί να κολλήσει τον άλλον. Σε κάθε περίοδο, όταν η πανδημία είναι κάτι που μένει σε ταινίες θρίλερ και επιστημονικής φαντασίας.,Σήμερα ίσως δεν είναι δύσκολο, αλλά αύριο, όταν οι δογματικές πομφόλυγες ξαναξεκινήσουν, θα πρέπει το μάθημα του κορονοϊου να είναι σαφές. Όπως το ίδιο θα πρέπει να συμβαίνει και με ρατσιστικούς οχετούς περί των «ξένων που φέρνουν αρρώστιες», που ακούστηκε για τους πρόσφυγες μέχρι και , Να σημειώσουμε και να τονίσουμε εδώ ότι εν μέσω των μέτρων και τις παγκόσμιας επιφυλακής, δεκάδες χιλιάδες πρόσφυγες μένουν σε άθλιους καταυλισμούς και η ανάγκη για εκκένωση τους είναι πιο «επιτακτική από πότε», όπως ,.,Το ίδιο θα πρέπει να συμβεί και με την αδιανόητη, για 40 ακόμα χρόνια, συνεχή λιτότητα, με μεγάλα πλεονάσματα που μπορούν να μην επιτευχθούν «μόνο σε περιπτώσεις φυσικών καταστροφών ή ανωτέρας του κράτους βίας», όπως λέει ο ,ν που έχει επιβληθεί στην Ελλάδα, αλλά και πάλι σε πλήρη συνεννόηση με το Eurogroup.,Από την οικονομική κρίση δυστυχώς, ως κοινωνία, δεν μάθαμε πολλά. Έχουμε μία κυβέρνηση που νομοθετεί με μότο το ,, προς όφελος ολιγαρχών, τραπεζιτών και διαφόρων συμφερόντων, κρατώντας παράλληλα το ίδιο πελατειακό κράτος. Από την άνοδο του φασισμού στη χώρα, δεν ξέρω. Τα γεγονότα των τελευταίων εβδομάδων σε νησιά όπως η Λέσβος και η Χίος και οι νέες αναφορές σε «αγανακτισμένους κατοίκους», μαζί με την ολιγωρία των αρχών και το χάιδεμα των κυβερνώντων με κάνουν απαισιόδοξο. Υπάρχει πάντα περιθώριο πάντως.,Αλλά τουλάχιστον κι ενώ δεχόμαστε την προσωπική ευθύνη και απαιτούμε τη συλλογική, πολιτική ευθύνη μέσα στην περίοδο του κορονοϊού, να μάθουμε και να θυμόμαστε. Υπάρχουν αγαθά που είναι υπεράνω του κέρδους, για όλους. Γιατί η πανδημία θα περάσει, αλλά και όταν αυτό γίνει, η κρίση για πολλούς συνανθρώπους μας, ασθενείς και εργαζόμενους στην Υγεία, θα συνεχιστεί. Τότε θα δούμε αν μελετήσαμε το μάθημα."
text
"Εν μέσω πανδημίας κορωνοϊού, φαίνεται πως οι εργοδότες στους Τ/Σ είναι αποφασισμένοι να περάσουν όλα εκείνα τα μέτρα που εξυπηρετούν την κερδοφορία τους.,Μετά το εργοδοτικό όργιο αυθαιρεσίας και εκβιασμών στον ALPHA την καταβολή του μισού δώρου σε ALPHA, STAR, ήρθε και η σειρά του Τ/Σ OPEN, όπου ανακοινώθηκε στους εργαζόμενους ότι θα λάβουν μισό το δώρο του Πάσχα, διότι η επιχείρηση – όπως και οι υπόλοιποι Τ/Σ- έχουν μπει στους ΚΑΔ.,Αφού βομβάρδισαν τον κόσμο με μηνύματα περί «ατομικής ευθύνης», κοινής προσπάθειας όλων και προσπάθησαν με ιδιαίτερο ζήλο να παρουσιάσουν την πανδημία ως αταξική, έρχονται οι ίδιοι μέσα σε διάστημα λίγων ημερών να επιβεβαιώσουν με πρωτοφανή αντεργατική αγριότητα πως κάθε άλλο παρά αταξική είναι.,Όλος ο σχεδιασμός της κυβέρνησης επικεντρώθηκε στη παροχή ζεστού χρήματος στους καναλάρχες (θυμίζουμε τα 11εκ. παροχή του κράτους για διαφήμιση και 21 εκ. απαλλαγή από την καταβολή της δόσης για τις άδειες) που ταυτόχρονα είναι μεγαλομέτοχοι γιγαντιαίων επιχειρηματικών ομίλων με ποικίλες οικονομικές δραστηριότητες.  Και για τους εργαζόμενους: Για άλλη μια φορά ΨΙΧΟΥΛΑ! 800για 45 ημέρες, εκ περιτροπής εργασία, αναστολές συμβάσεων και συνωστισμός στα κοντρόλ και στις σουίτες των μοντάζ.,Συνάδελφοι, γνωρίζετε πολύ καλά το μέγεθος της μόνιμης και ολοένα εντεινόμενης αντεργατικής πολιτικής κυβερνήσεων και καναλαρχών. Γνωρίζετε πολύ καλά ότι ο ισχυρισμός του σημαντικά πληττόμενου από την πανδημία κλάδου αποτελεί πρόσχημα για να επιβάλλουν συνθήκες γαλέρας στους Τ/Σ.  Αποκαλύπτεται καθημερινά πως ο μόνος τρόπος για την υπεράσπιση των δικαιωμάτων μας είναι η οργάνωση της δικής μας αντίστασης και αντεπίθεσης-από τώρα και για όσο χρειαστεί- απέναντι σε κυβερνήσεις, εργοδοσία και την εξουσία τους. Με την καθημερινή μας δράση και την αλληλεγγύη μας θα καταφέρουμε να αντιπαλέψουμε αποτελεσματικά την επίθεση που έχουν εξαπολύσει οι καναλάρχες.,Καλούμε όλους τους εργαζόμενους με βροντερή φωνή και ενότητα να απαιτήσουμε όλοι μαζί:,-Την άμεση εξόφληση  του δώρου Πάσχα σε όλους τους εργαζόμενους των Τ/Σ OPEN, STAR, ALPHA.,-Κατάργηση όλων των αντεργατικών μέτρων των ΠΝΠ εδώ και τώρα.,-Μέτρα προστασίας της υγείας και ενίσχυση του Δημόσιου Συστήματος Υγείας.,-Να τερματιστεί άμεσα το όργιο τρομοκρατίας που έχει εξαπολύσει η διεύθυνση του ALPHA προς τους εργαζόμενους που απεργούν.,-Να αποσύρει άμεσα η διοίκηση του ALPHA την απαίτησή τους για μονομελή συνεργεία."
"Φάγαμε το ’15 μιλώντας για τα πουκάμισα του Βαρουφάκη, για τον ναρκισσισμό του και το “ουάου”. Φάγαμε άλλα τέσσερα χρόνια μιλώντας για τα 300 δις που στοίχισε στην οικονομία. Ακόμη και σήμερα, μέλη της κυβέρνησης νομίζουν ότι μπορούν να πατήσουν πάνω σε όλη αυτή την επικοινωνιακή γλίτσα και να συνεχίσουν να συζητούν εκτός θέματος. «Ο Βαρουφάκης κάνει διακοπές στην Αίγινα», κοκ. Ας πιστεύει ο καθένας ό,τι θέλει πολιτικά, αλλά αυτή είναι καλύτερη συζήτηση που μπορούμε να κάνουμε;,Ο Βαρουφάκης μίλησε στη Βουλή για το Eurogroup. Εικάζω ότι δεν αμφιβάλλει κανείς ότι πρόκειται για έναν άνθρωπο που κατανοεί και τον μηχανισμό λήψης αποφάσεων εκεί και το τι κρίνεται. Η ομιλία δεν συζητήθηκε. Ποτέ δεν συζητιέται τίποτα. Δεν λέω να υμνηθεί για τις απόψεις του, αλλά έστω να συμφωνήσουμε να μιλάμε για το ίδιο θέμα.,Η κυβέρνηση και τα Μέσα που παριστάνουν τα Μέσα αλλά είναι το ακριβοπληρωμένο με 32 εκατομμύρια (υπολογίζω και την αναστολή πληρωμής φόρου μαζί με το «μπόνους φιλότιμου») μακρύ χέρι της κυβέρνησης φροντίζει να μη συζητάμε ποτέ τίποτα. Προσοχή: όχι να μην εκφράζεται η άλλη άποψη, να μην υπάρχει καν το θέμα της συζήτησης.,Δεν είναι μόνο η κακογουστιά των υμνητικών κειμένων που δεν ντρέπονται να υπογράφουν στα φιλικά Μέσα προς την κυβέρνηση, για τον Μητσοτάκη Μωυσή και δεν ξέρω τι άλλη αρλούμπα θα σκαρφιστούν. Είναι ότι η επικοινωνιακή πολιτική κινείται μεταξύ ασημαντολογίας, λες και ζούμε μέρες Πέτρου Κωστόπουλου και αρχές ΠΑΣΟΚ για να ασχολούμαστε με το κούρεμα και τα μπράτσα του κάθε κάγκουρα, και μπούλινγκ απέναντι στην κριτική.,Ο Βαρουφάκης είναι ένας άνθρωπος που δεν έχει κινηθεί ποτέ στο επίπεδο των προσωπικών προσβολών. Έχει δεχθεί ήδη εδώ και χρόνια τη δολοφονία χαρακτήρα, που με δεδομένη την εκλογή του ΜέΡΑ25 στη Βουλή φαίνεται να μην απέδωσε τα αναμενόμενα. Αυτά τα πυρά  ικανοποιούν ένα κοινό που ήδη τον απεχθάνεται για τα 300 (τουλάχιστον) δις που μας στοίχισε, αλλά αφήνουν ασυγκίνητο ένα υπολογίσιμο κομμάτι της κοινωνίας που καταλαβαίνει ότι χρειαζόμαστε επειγόντως να συζητήσουμε πολιτικά. Να συζητήσουμε, εννοώ, τι θα κάνουμε. Τι συμβαίνει και προς τα πού πρέπει να κινηθούμε. Όμως δεν είναι πολλοί οι πολιτικοί που παράγουν ανάλυση. Εκτιμώ ότι μία από τις αιτίες της αποτυχίας της ΛΑΕ στις εκλογές ήταν ένα εμφανές έλλειμμα σε επίπεδο ανάλυσης της συγκυρίας από την ηγεσία της.,Το πρώτο εξάμηνο του ΣΥΡΙΖΑ, που το αποκαλούν υποτιμητικά «περίοδο Βαρουφάκη», ήταν μια στιγμή κατά την οποία συζητήσαμε πολιτικά. Συζητήθηκε η κρίση χρέους και η λιτότητα, συζητήθηκε ο τρόπος με τον οποίο καλούμαστε να την αντιμετωπίσουμε, δεν ήταν συζήτηση εκτός θέματος. Η τηλεοπτική ενημέρωση, ακριβώς διότι ξεπληρώνει συμβόλαια δεκάδων εκατομμυρίων, είναι μονίμως εκτός θέματος: Τους λες για τις ελλείψεις στα νοσοκομεία, σου λένε πού ψάλλει ο Τσιόδρας. Και φοβάμαι ότι το δηλητήριο της κακής ποιότητας διαλόγου διαπερνά και προοδευτικότερα μέλη της κοινωνίας, δεν σταματάει στους κομματάνθρωπους της ΝΔ.,Αυτή τη στιγμή, αναμένουμε με αγωνία την έκβαση της πανδημίας στη χώρα μας, μαζί με οικονομικές προβλέψεις για το άμεσο μέλλον που σε κάνουν να ανατριχιάζεις. Η κυβέρνηση και το παρακολούθημά της που παριστάνει τα ΜΜΕ πιστεύουν ότι σε επίπεδο αποφάσεων κάνουν ό,τι θέλουν, και σε επίπεδο επικοινωνίας επιβάλλουν μια απολιτική ατζέντα. Τι συνέβη με το ευρωομόλογο δεν θα συζητηθεί παρά μόνο από λεπτογεύστες του περιθωρίου, που έχουν την παραξενιά να επιμένουν σε ζητήματα πολιτικής.,Συζητήθηκε νομίζω πια αρκετά και η Αίγινα, και το γούστο του Βαρουφάκη στα ρούχα, και οι ψυχολογικές αναλύσεις της πεντάρας για τον ναρκισσισμό του. Κάποια στιγμή θα χρειαστεί να επιμείνουμε στο τι συνιστά για τον καθένα μας πολιτική.,Ένας λιμενικός που λέει ότι ο Βαρουφάκης δεν σταμάτησε στον έλεγχο, το «σήμα που δίνεται στην κοινωνία», όλα αυτά είναι ως συνήθως «μη θέματα». Από ένα κόμμα το οποίο εξελέγη με σλόγκαν για την πυρκαγιά στο Μάτι, το Μακεδονικό και την ανομία στα Εξάρχεια, δεν είναι περίεργο αυτό. Είναι ο τρόπος με τον οποίο πολιτεύεται η Νέα Δημοκρατία.,Η Ευρωπαϊκή Ένωση κλυδωνίζεται, από μια ακόμη χαμένη ευκαιρία να ανταποκριθεί σε μια κρίση ακόμη σοβαρότερη από την προηγούμενη. Ο Βαρουφάκης σημειώνει ως προς αυτό μια σταδιακή μετακίνηση σε απόψεις πολύ πιο κριτικές προς την Ευρωπαϊκή Ένωση, ως βαρόμετρο μιας ολοένα εντονότερης αίσθησης αδιεξόδου.,Μπορεί μέσα σε αυτές τις συνθήκες να θέλει κανείς να συζητήσει αν ο Βαρουφάκης έσπασε την καραντίνα για να κάνει διακοπές στην Αίγινα και αρνήθηκε να δώσει τα στοιχεία του στον λιμενικό. Καταλαβαίνω τους λόγους για τους οποίους γίνεται, απλώς όσο σκληραίνει η κατάσταση, τόσο πιο ενοχλητική γίνεται η εκτός θέματος συζήτηση, σαν ορχήστρα που παίζει την ώρα που το πλοίο βουλιάζει.  Διότι τα ουσιώδη τα έχουμε πάντα μπροστά μας, όσα πουκάμισα, «διακοπές» και ψυχαναλύσεις του διαδρόμου και αν στοιβάξουμε στον δημόσιο διάλογο., "
"του Κώστα Λαπαβίτσα,(αναδημοσίευση από την ,),Το Γιούρογκρουπ δήλωσε ότι δεν θα υπάρξει «ευρωπαϊκή» αντιμετώπιση της κρίσης. Το κάθε κράτος-μέλος θα λύσει μόνο του τα προβλήματα που δημιουργεί ο κορωνοϊός. Αυτό σημαίνει ότι το βάρος της αντιμετώπισης θα πέσει αρχικά στους κρατικούς μηχανισμούς που έχουν τη δυνατότητα άμεσης παρέμβασης. Σημαίνει όμως ότι και η κάθε κοινωνία, με τους δικούς της τρόπους συσπείρωσης και δράσης, θα παίξει αποφασιστικό ρόλο στην ανάκαμψη και την ανάταξη που θα ακολουθήσει.,Η κυβέρνηση της ΝΔ έχει απόλυτη υποχρέωση να καθορίσει την πορεία της χώρας σε αυτή τη βάση το επόμενο διάστημα. Τα μέτρα που έχει λάβει μέχρι τώρα είναι παντελώς ανεπαρκή και δεν πρόκειται κανένας «εταίρος» να της λύσει το πρόβλημα. Η ώρα των αποφάσεων έφτασε και θα έχει ακέραιη την ευθύνη απέναντι στο οικονομικό τσουνάμι που ήδη ορθώνεται.,Ας δούμε όμως πιο συγκεκριμένα τις αποφάσεις του Γιούρογκρουπ. Είναι καταρχάς απολύτως παραπλανητικό ότι διατέθηκαν νέα κονδύλια 540δις. ,:,1.Δημιουργία νέου ταμείου της Ευρωπαϊκής Τράπεζας Επενδύσεων με κεφάλαια 25δις, τα οποία μέσω μόχλευσης, δηλαδή περαιτέρω δανεισμού της Τράπεζας στις αγορές, θα γίνουν 200δις για δάνεια προς μικρομεσαίες επιχειρήσεις.,2.Χρήση της προληπτικής γραμμής πίστωσης του ΕΜΣ, όπου τα κράτη-μέλη θα μπορούν δανειστούν μέχρι 2% του ΑΕΠ τους ως το «τέλος της κρίσης», το οποίο δεν προσδιορίζεται. Αυτό που σαφώς προσδιορίζεται είναι ότι τα κονδύλια θα πρέπει να χρησιμοποιηθούν μόνο για τις άμεσες και έμμεσες υγειονομικές ανάγκες του κορωνοϊού και όχι για την ευρύτερη στήριξη της απασχόλησης, της παραγωγής, των υπηρεσιών, κ.λπ. Τα χρήματα θα είναι διαθέσιμα στο πλαίσιο των «προβλέψεων της Συνθήκης του ΕΜΣ», δηλαδή είναι πιθανό να υπάρξει κάποιας μορφής «αιρεσιμότητα», ή κοινώς μνημόνιο. Πόσο ελαφριά ή βαριά θα είναι η «αιρεσιμότητα» θα το μάθουμε σε δύο εβδομάδες.,3.Θεσμοθέτηση κονδυλίου 100δις υπό την διαχείριση της Κομισιόν για την παροχή δανείων στα κράτη-μέλη με στόχο την προστασία της απασχόλησης, χωρίς όμως να δημιουργείται προηγούμενο για μελλοντικό κοινοτικό ταμείο ανεργίας.,Σε απλά ελληνικά, μια νομισματική ένωση της οποίας η οικονομία έχει μέγεθος 12τρις αποφάσισε να διαθέσει συλλογικά και άμεσα μόλις 125δις πραγματικού χρήματος, δηλαδή περίπου 1% του ΑΕΠ της. Η γαλαντόμος αυτή ένωση θα διευκολύνει επίσης έναν περιορισμένο δανεισμό των κρατών-μελών από τον ΕΜΣ για αυστηρά υγειονομικούς σκοπούς, πιθανόν με κάποιους μνημονιακούς όρους.,Για την Ελλάδα ο δανεισμός από τον ΕΜΣ μπορεί να ανέλθει στο θυελλώδες ποσό των 3,6δις, ή ίσως λίγο περισσότερο. Θα πρέπει να έχει χαθεί το μέτρο στο Υπουργείο Οικονομικών για να δανειστεί η χώρα μας αυτά τα χρήματα, δεδομένου μάλιστα ότι ήδη έχει ένα τεράστιο «μαξιλάρι».,Αν υπολογίσουμε τώρα ότι το 2% θα ισχύσει για όλο το ΑΕΠ της Ευρωζώνης και βάλουμε και τα υπόλοιπα χρήματα και τη μόχλευση, τότε το συνολικό ποσό θα φτάσει τα περιβόητα 540δις, ή περίπου 4,5% του ΑΕΠ της Ευρωζώνης. Δεν πρόκειται όμως ούτε η Γερμανία, ούτε η Γαλλία, να δανειστούν από τον ΕΜΣ και αυτές οι δύο χώρες μαζί έχουν το 50% του ΑΕΠ της Ευρωζώνης. Το 2% θα ισχύσει ίσως για την Ιταλία, την Ισπανία, την Ελλάδα και άλλες χώρες με δυσκολίες δανεισμού. Δηλαδή το συνολικό ποσό που πιθανώς να διαθέσει ο ΕΜΣ, αν τα κράτη-μέλη είναι διατεθειμένα να δεχτούν τους όρους του, θα είναι πολύ μικρότερο. Με δυο λόγια, το πακέτο του Γιούρογκρουπ όχι μόνο δεν προορίζεται για την στήριξη της οικονομίας συνολικά, αλλά δεν θα πλησιάζει καν τα 540δις.,Το μέγεθος αυτής της μικρόψυχης τσιγκουνιάς μπορεί να γίνει αντιληπτό μόνο αν συγκριθεί με τα δημοσιονομικά μέτρα που έχουν ήδη αποφασιστεί από τα έθνη-κράτη μια σειράς χωρών, συμπεριλαμβανομένων αυτών της Ευρωζώνης. Εξαιρετικά διαφωτιστικά είναι τα στοιχεία του – καθ’ όλα συστημικού – ,.,Ο πίνακας βασίζεται στη σημαντική διάκριση ανάμεσα σε:,          ι)μέτρα άμεσης δημοσιονομικής τόνωσης, όπως η πληρωμή μισθών και επιδομάτων,          ιι)αναβολές πληρωμών φόρων και κοινωνικής ασφάλισης,          ιιι)παροχή ρευστότητας μέσω κρατικών εγγυήσεων για εξαγωγές, κ.λπ.,Τα μέτρα άμεσης τόνωσης έχουν σαφώς μεγαλύτερη αποτελεσματικότητα για την αποφυγή της ύφεσης.,Άμεση τόνωση        Αναβολές πληρωμών          Άλλη ρευστότητα,Γαλλία                     1.2%                        9.4%                      12.5%,Γερμανία                  6.9%                       14.6%                     38.6%,Ελλάδα                    1.1%                        2.0%                       0.5%,Ιταλία                       0.9%                        13.0%                     7.3%,Ισπανία                    0.7%                        2.0%                       9.1%,ΗΠΑ                         5.5%                        2.6%                       4.1%,Η γενική εικόνα είναι ευκρινέστατη. Η Γερμανία έχει ήδη δαπανήσει τεράστια ποσά για να στηρίξει την οικονομία της και μεγάλο μέρος είναι δαπάνες άμεσης τόνωσης, δηλαδή αυτές με την μεγαλύτερη αποτελεσματικότητα. Μόνο οι ΗΠΑ, με το τεράστιο δημοσιονομικό πρόγραμμα του Τραμπ, έχουν κάνει συγκρίσιμες άμεσες δαπάνες. Οι χώρες του Νότου είναι πίσω και η Ελλάδα ουραγός.,Υπάρχει βέβαια και το μεγάλο νομισματικό πακέτο που ανακοίνωσε η ΕΚΤ της κ. Λαγκάρντ παρέχοντας ρευστότητα 750δις, το οποίο μάλιστα επιτρέπει και την αγορά ελληνικών ομολόγων. Η παρέμβαση αυτή είναι αναμφίβολα σημαντική διότι κρατάει χαμηλά τα επιτόκια δανεισμού, αλλά δύο παρατηρήσεις έχουν μεγάλη σημασία για να τεθεί στις πραγματικές του διαστάσεις:,Πρώτον, το πακέτο της ΕΚΤ, αν συγκριθεί με τα μέτρα που ήδη έχει εγκρίνει η Ομοσπονδιακή Τράπεζα των ΗΠΑ, είναι φτωχός συγγενής. Μετά από μια αλυσίδα γιγαντιαίων παροχών ρευστότητας τον Μάρτιο, η Φεντ ανακοίνωσε στις 9 Απριλίου ότι θα διαθέσει επιπλέον 2,3τρις δολάρια για δανεισμό επιχειρήσεων, νοικοκυριών και κρατικών φορέων. Δεν υπάρχει απολύτως καμία σύγκριση με την ΕΚΤ.,Δεύτερον, το πακέτο της ΕΚΤ ανακοινώθηκε όταν οι αγορές άρχισαν να ανεβάζουν γρήγορα το σπρεντ δανεισμού της Ιταλίας, της Ισπανίας, της Πορτογαλίας και φυσικά της Ελλάδας, δημιουργώντας συνθήκες οξείας κρίσης. Οι πλέον εκτεθειμένες θα ήταν, για μια ακόμη φορά, οι γαλλικές και οι γερμανικές τράπεζες, ,. Η απειλή για το ευρώ ήταν άμεση. Η ευγενής χορηγία της κ. Λαγκάρντ είχε κυρίως στόχο την ενίσχυση των τραπεζών και την στήριξη του ευρώ. Τα περί «αλληλεγγύης» κ.λπ., κ.λπ., ήταν οι γνωστές ιδεολογικές περικοκλάδες.,Στην κρίση του κορωνοϊού η ΟΝΕ λειτουργεί με τον αναγνωρίσιμο τρόπο της κρίσης της Ευρωζώνης του 2010-3. Δεν υπάρχει συστημική αντιμετώπιση από κοινού, ούτε «αλληλεγγύη». Υπάρχουν έθνη-κράτη, το καθένα με τα δικά του συμφέροντα, που έχουν σχέσεις ιεραρχικές μεταξύ τους. Ο Βορράς κυριαρχεί επί του Νότου. Υπάρχουν επίσης μεγάλες επιχειρήσεις και τράπεζες των οποίων οι ανάγκες έχουν την πρωτοκαθεδρία στη διαμόρφωση πολιτικής.,Αυτή είναι η φύση της ΟΝΕ (και ευρύτερα της ΕΕ) και δεν έχει τίποτε να κάνει με τις πολιτικές επιλογές, ή την δήθεν έλλειψη αντίληψης στο Γιούρογκρουπ, όπως φαντασιώνονται οι ευρωμανείς ανά την ήπειρο. Είναι τουλάχιστο κωμικό να κατηγορεί ο ΣΥΡΙΖΑ, ή το ΜΕΡΑ25, τις ηγεσίες του Βορρά για έλλειμμα «ευρωπαϊσμού». Οι Γερμανοί και οι Ολλανδοί ανήκουν στους εφευρέτες του «ευρωπαϊσμού» και δεν περίμεναν τους όψιμους αριστερούς εραστές της «Ευρώπης» να τους κάνουν μαθήματα για τη φύση του.,Οι συλλογικοί θεσμοί της Ευρωζώνης δεν πρόκειται να παίξουν καθοριστικό ρόλο στην αντιμετώπιση της γιγαντιαίας ύφεσης που ήδη ξεκίνησε. Δεν θα υπάρξουν Ευρωομόλογα γιατί οι ηγεμονικές χώρες του Βορρά μπορούν μόνες τους να χρηματοδοτήσουν τις δημοσιονομικές τους παρεμβάσεις και δεν σκοπεύουν καθόλου να μοιραστούν τον κίνδυνο των «προβληματικών» του Νότου. Δεν πρόκειται επίσης να υπάρξει ευνοϊκός δανεισμός για όσους έχουν πληγεί βαριά, εκτός αν ξεσπάσει μεγάλη χρηματοπιστωτική κρίση. Το κάθε κράτος-μέλος θα αντιμετωπίσει την κρίση μόνο του. Οι κουβέντες για Ευρωομόλογα, «αλληλεγγύη», κ.λπ., απλώς θολώνουν τα νερά.,Αυτό είναι το πλαίσιο μέσα στο οποίο καλούνται οι κ. Μητσοτάκης και Σταϊκούρας να αντιμετωπίσουν την οικονομική καταιγίδα που ολοένα και μεγαλώνει.,Το οικονομικό πρόβλημα που δημιουργεί η επιδημία για την Ελλάδα είναι φυσικά απόρροια της υγειονομικής κρίσης, αλλά θα αποδειχθεί εξίσου σοβαρό, καθώς η ύφεση που εμφανίζεται είναι βαθύτατη. Ο κ. Σταϊκούρας ξεκίνησε με εκτίμηση «μηδενικής ανάπτυξης» για το 2020 και αισίως έχει φτάσει σε συρρίκνωση 4%. Στην πράξη τα πράγματα μάλλον θα είναι πολύ χειρότερα. Κανείς δεν ξέρει πόσο ακριβώς, αλλά απλές αναγωγές στη βάση των εκτιμήσεων του ΔΝΤ και άλλων διεθνών οργανισμών δείχνουν ύφεση που μπορεί να πλησιάσει και το 10%, δηλαδή αντίστοιχη της συρρίκνωσης του 2011, τη χειρότερη χρονιά της κρίσης της Ευρωζώνης για τη χώρα μας.,Το μέγεθος του πλήγματος φαίνεται από τα τελευταία ,. Οι νέες προσλήψεις κατέρρευσαν από τις 202.000 τον Μάρτιο του 2019 στις 103.000 τον Μάρτιο του 2020. Η πτώση ήταν ιδιαίτερα μεγάλη στις προσλήψεις μερικής και εκ περιτροπής απασχόλησης, όπου υπήρξε πραγματική συντριβή. Κατά συνέπεια η συνολική ροή απασχόλησης τον Μάρτιο ήταν αρνητική κατά 42.000. Πρόκειται για πρωτοφανές γεγονός από τότε που ξεκίνησαν οι μετρήσεις το 2001. Αν ο ρυθμός αυτός συνεχιστεί το επόμενο εξάμηνο, θα έχουμε πραγματική εκτόξευση της ανεργίας.,Οι λόγοι είναι σαφείς. Ο κορωνοϊός χτύπησε την παγκόσμια οικονομία σε μια στιγμή μεγάλης ,. Η Ελλάδα ήταν από τους πιο αδύναμους κρίκους της ευρωπαϊκής οικονομίας, παρά τις ατελείωτες φλυαρίες για οικονομική άνοιξη και τα συναφή. Η μνημονιακή δεκαετία άφησε τη χώρα μας σε εξαιρετικά επισφαλή θέση. Δεν έχει παρά να δει κανείς τα τελευταία στοιχεία της ΕΛΣΤΑΤ για τη , και το ,Η ελληνική οικονομία εξαρτάται από τον τουρισμό και τις προσωρινές θέσεις εργασίας που δημιουργούνται το καλοκαίρι. Η δομική αδυναμία απέναντι στον κορωνοϊό είναι εμφανής.,Ο ιδιωτικός τομέας δεν μπορεί να δώσει λύση και το βάρος πέφτει καταρχήν στο ελληνικό κράτος. Απαιτείται γενικευμένη στήριξη της ζήτησης μέσω δημοσιονομικών δαπανών, πολύ μεγαλύτερη από την μέχρι τώρα φτωχή παρέμβαση, όπως φαίνεται και από τον πίνακα παραπάνω. Το άμεσο ζητούμενο είναι να προστατευτεί ο κυριότερος παραγωγικός πόρος της χώρας, δηλαδή η εργασία. Η αφόρητη αυταρέσκεια του ‘πάμε καλά’, η περισπούδαστη σοβαρότητα του ‘βλέποντας και κάνοντας’ και οι κοκορομαχίες με τον ΣΥΡΙΖΑ είναι εκτός τόπου και χρόνου. Η οικονομία της χώρας έχει ήδη αρχίσει να πέφτει στον γκρεμό.,Παράλληλα απαιτείται δυναμική παρέμβαση και στον χώρο της προσφοράς για την στήριξη της παραγωγής, όπως ήδη συμβαίνει διεθνώς. Αυτό σημαίνει δημόσια ιδιοκτησία σε καίριους τομείς, αλλά και δυναμική κοινωνική παρουσία στην παραγωγή με νέες μορφές οργάνωσης και νέες συλλογικότητες με τοπικό χαρακτήρα. Η κρίση του κορωνοϊού έδειξε ξεκάθαρα τις αδυναμίες της νεοφιλελεύθερης παγκοσμιοποίησης και χρηματιστικοποίησης. Ήδη έχει ξεκινήσει η παγκόσμια συζήτηση για τη μορφή της οικονομίας που θα πρέπει σταδιακά να δημιουργηθεί όταν περάσει η πανδημία.,Η αντιμετώπιση της κρίσης, εν ολίγοις, απαιτεί μέτρα που θα πηγαίνουν στην καρδιά του ελληνικού καπιταλισμού. Το πρόβλημα για τον κ. Μητσοτάκη και τον κ. Σταϊκούρα δεν είναι απλώς τεχνικό. Είναι βαθύτατα ιδεολογικό καθώς καλούνται να παρέμβουν με τρόπο που είναι αντίθετος με τα πιστεύω τους. Αλλά δεν έχουν πολλές επιλογές, καθώς η κρίση ήδη διαφαίνεται τεράστια. Το τι σημαίνει αυτό και πως μπορούν να χρηματοδοτηθούν οι αναγκαίες παρεμβάσεις θα το δούμε σε επόμενη ανάρτηση."
""
"Σε δελτίο Τύπου για τη «συνεργασία επιχειρήσεων για διατήρηση θέσεων εργασίας», ο ΣΕΒ αναφέρει πως «υπό το καθεστώς πρωτοφανών συνθηκών είναι κρίσιμο να είμαστε ανοιχτοί σε νέες προσεγγίσεις, εργαλεία και πρακτικές», προτείνοντας την καθιέρωση των έκτακτων αντεργατικών μέτρων που πήρε η κυβέρνηση με αφορμή την πανδημία, όπως η τηλεργασία «που στηρίχθηκε στην αμοιβαία συνεννόηση εργοδοτών και εργαζομένων».,Οι βιομήχανοι προτείνουν, ανάμεσα σε άλλα,  να καλυφθούν οι κενές θέσεις εργασίας στους τομείς που, λόγω της συγκυρίας, εμφανίζουν αύξηση εργασιών, από το πλεονάζον προσωπικό των επιχειρήσεων που εμφανίζουν μείωση εργασιών και παραθέτει τις τρεις μορφές που θα μπορούσε να λάβει η επέκταση της «συνεργασίας» μεταξύ των επιχειρήσεων:,Η πρώτη αφορά «στην κάλυψη των αναγκών με τη μεταφορά εργαζομένων μέσω σχημάτων ”δανεισμού”, ένα σχήμα το οποίο ήδη προβλέπεται από τη νομοθεσία και εφαρμόζεται είτε ενδοομιλικά, είτε μέσω Εταιριών Προσωρινής Απασχόλησης». Δηλαδή, «εργαζόμενοι επιχειρήσεων που υπολειτουργούν να ”δανείζουν εργαζόμενους” σε επιχειρήσεις προμηθευτών ή πελατών τους που αντιμετωπίζουν ελλείψεις προσωπικού με διατήρηση των συμβατικών τους προβλέψεων», υπενθυμίζοντας πως ήδη με πρόσφατη Πράξη Νομοθετικού Περιεχομένου παρέχεται η δυνατότητα μεταφοράς εργαζομένων σε επιχειρήσεις που ανήκουν στον ίδιο όμιλο.,Η δεύτερη αφορά «συνεργασίες μεταξύ ανεξάρτητων επιχειρήσεων, με προσωπικό προμηθευτών ή πελατών το οποίο βρέθηκε, λόγω της συγκυρίας, εκτός εργασίας, ιδιαίτερα όταν δεν καλύπτεται από τις προστατευτικές διατάξεις των πρόσφατων μέτρων. Παραδείγματος χάριν θα μπορούσε να εξετασθεί η διανομή προϊόντων από τα super market ή τις επιχειρήσεις ηλεκτρονικών ειδών στα σπίτια των καταναλωτών, αν μπορεί να γίνει από των αναλόγων ειδικοτήτων προσωπικό εκείνων των επιχειρήσεων προμηθευτών τους που αντιμετωπίζουν μείωση εργασιών».,Η τρίτη αφορά «την επέκταση υφιστάμενων επιχειρηματικών συνεργασιών σε τμήματα της παραγωγής και διανομής προϊόντων για λογαριασμό τρίτων. Ουσιαστικά πρόκειται για μια χρήση του μοντέλου της υπεργολαβίας ώστε να καλυφθούν άμεσα όχι μόνο οι ανάγκες σε ανθρώπινο δυναμικό αλλά και σε κεφαλαιουχικό εξοπλισμό (μεταφορικά μέσα κλπ.), ή/και συνδυαστικά αυτών των δύο εναλλακτικών».,Παράλληλα, οι βιομήχανοι αναφέρουν ότι από τα παραπάνω θα προκύψουν «μόνο οφέλη για επιχειρήσεις και εργαζόμενους» και με τον τρόπο αυτό θα ανοίξουν «νέους δρόμους για την επιβίωση και ανάπτυξη των επιχειρήσεων με νέες διασυνδέσεις, νέες δραστηριότητες και νέες προοπτικές».,Αναλυτικά το δελτίο του ΣΕΒ:"
"Σοκαριστικές για το βάθος της κρίσης που αναμένεται να χτυπήσει την ελληνική οικονομία προκύπτουν οι προβλέψεις του Διεθνούς Οικονομικού Ταμείου (ΔΝΤ), η οποία δημοσιεύτηκε την Τρίτη, στα πλαίσια της Εαρινής Συνόδου του Ταμείου.,Στις προβλέψεις του, το ΔΝΤ εκτιμά πως η παγκόσμια οικονομία θα συρρικνωθεί κατά 3% το 2020, την ώρα που η πτώση κατά την παγκόσμια ύφεση του 2009 είχε καταγραφεί στο 0,1%, υποστηρίζοντας παράλληλα πως το 2021 θα έρθει ανάκαμψη επιπέδου 5,8%. Όλα τα παραπάνω βέβαια, υπό την αβεβαιότητα που προκύπτει από την επιδημία του κορονοϊού. Η ύφεση για τις χώρες του ευρώ εκτιμάται στο 7,5%,Αξίζει να σημειωθεί πως στις προβλέψεις του Ιανουαρίου που ελάμβαναν υπόψη τους κινδύνους για τη δημόσια υγεία, το Ταμείο εκτιμούσε πως θα υπάρξει συγκρατημένη παγκόσμια αύξηση του 3,3% το 2020, κατάσταση για την οποία οφείλεται το κλείσιμο των διεθνών οικονομιών, οι κοινωνικές αποστάσεις, οι περιορισμοί των ταξιδιών και τα άλλα περιοριστικά μέτρα που ελήφθησαν.,Αναφορικά με τις προβλέψεις για την Ελλάδα, το Ταμείο αναμένεται ύφεση τουλάχιστον επιπέδου 10% για το 2020, ενώ αναμένει εκτόξευση της ανεργίας στο 22,3%, η οποία σημειώνεται πως τον Ιανουάριο καταγράφηκε στο 16,4%. Σύμφωνα με τις εκτιμήσεις του ΔΝΤ, η ελληνική οικονομία θα βιώσει τη μεγαλύτερη ύφεση, τη μεγαλύτερη ανεργία, τη μεγαλύτερη επιδείνωση του εμπορικού ισοζυγίου και τις μεγαλύτερες αποπληθωριστικές πιέσεις στην ευρωζώνη.,Αξίζει να σημειωθεί πως στις προβλέψεις του Ιανουαρίου που ελάμβαναν υπόψη τους κινδύνους για τη δημόσια υγεία, το Ταμείο εκτιμούσε πως θα υπάρξει συγκρατημένη παγκόσμια αύξηση του 3,3% το 2020, κατάσταση για την οποία οφείλεται το κλείσιμο των διεθνών οικονομιών, οι κοινωνικές αποστάσεις, οι περιορισμοί των ταξιδιών και τα άλλα περιοριστικά μέτρα που ελήφθησαν.,Σε διεθνές επίπεδο, το Ταμείο αναμένει ύφεση του 5,9% για τις ΗΠΑ, 7,5% για τις 19 ευρωπαϊκές χώρες του ευρώ, 5,2% για την Ιαπωνία και 6,5% για το Ηνωμένο Βασίλειο. Για την Κίνα, αναμένεται αύξηση του ΑΕΠ κατά 1,2%, καθώς πρόκειται για τη δεύτερη μεγαλύτερη οικονομία στον κόσμο, η οποία ξαναάνοιξε νωρίτερα από τις άλλες. Συνολικά, για το παγκόσμιο εμπόριο αναμένεται μείωση της τάξης του 11% φέτος, ενώ το 2021 αναμένεται αύξηση του 8,4%.,Υπενθυμίζεται πως την περασμένη εβδομάδα, η διευθύνουσα σύμβουλος του ΔΝΤ, Κρισταλίνα Γκεοργκίεβα προειδοποίησε για «το χειρότερο οικονομικό φαινόμενο από τη Μεγάλη Ύφεση», σημειώνοντας πως οι αναδυόμενες αγορές και τα έθνη χαμηλού εισοδήματος στην Αφρική, τη Λατινική Αμερική και μεγάλο μέρος της Ασίας χαρακτηρίζονται ως ιδιαίτερα υψηλού κινδύνου. Σημειώνεται τέλος πως τη Δευτέρα, το Ταμείο ενέκρινε 500 εκατ. δολ. για την υποστήριξη του χρέους 25 φτωχών χωρών, ώστε να βοηθηθούν για την αντιμετώπιση της πανδημίας."
"Το καθεστώς προστασίας της πρώτης κατοικίας το οποίο εκπνέει στις 30 Απριλίου αναμένεται να λάβει παράταση. Σύμφωνα με πληροφορίες που μετέδωσε ο τηλεοπτικός σταθμός OPEN, σε σύσκεψη, που πραγματοποιήθηκε τη Τετάρτη μεταξύ δανειστών, εκπροσώπων των τραπεζών και οικονομικού επιτελείου της κυβέρνησης, με θέμα τη πρώτη κατοικία, συμφωνήθηκε ότι θα πρέπει να δοθεί μια «κλιμακωτή» παράταση στους δανειολήπτες με κόκκινα δάνεια.,Όπως αναφέρει το ρεπορτάζ, οι κατηγορίες της παράτασης είναι δύο. Η πρώτη αφορά τη προστασία της πρώτης κατοικίας μέχρι 31 Δεκεμβρίου 2020, για όσους έχουν πληγεί από τη κρίση, δηλαδή όσους εντάσσονται μέσα στους ΚΑΔ, είτε είναι επιχειρήσεις (επαγγελματίες) είτε φυσικά πρόσωπα. Επίσης, θα πρέπει να είναι εργαζόμενοι με σύμβαση αναστολής της εργασίας τους.,Η δεύτερη αφορά περίοδο παράτασης τεσσάρων μηνών και αναμένεται να δοθεί σε νοικοκυριά (εκτός των οικονομικών μέτρων προστασίας από τον κορονοϊό).,Στόχος των παρατάσεων είναι να υπάρξει χρόνος στα κυβερνητικά επιτελεία να προετοιμάσουν τον νέο πτωχευτικό κώδικα. Ο νέος κώδικας θα προβλέπει τη μεταβίβαση της πρώτης κατοικίας σε έναν κρατικό φορέα που θα δημιουργηθεί για αυτό τον σκοπό και ύστερα τη δυνατότητα ενοικίασης του σπιτιού από τον μέχρι πρότινος ιδιοκτήτη του.,Αναλυτικότερα, όπως αναφέρουν πληροφορίες που μετέδωσε η ,, η διάταξη που μελετάται να ενσωματωθεί στο νέο πτωχευτικό κώδικα προβλέπει ότι ο δανειολήπτης θα μπορεί, μετά τη μεταβίβαση του σπιτιού του στον κρατικό φορέα, να το νοικιάσει για 12 χρόνια. Ακόμα, θα υπάρχει η επιλογή επαναγοράς του ακινήτου από τον πρώην ιδιοκτήτη και πλέον ενοικιαστή.,Ως προϋποθέσεις για τη μεταβίβαση της κύριας κατοικίας στον κρατικό φορέα καθορίζεται η πτώχευση του δανειολήπτη και η ρευστοποίηση όλων των περιουσιακών του στοιχείων.,Επιπλέον ξεκαθαρίζεται ότι η μίσθωση του σπιτιού θα επιτρέπεται μόνο αν πληρούνται εισοδηματικά κριτήρια, τα οποία δεν έχουν διευκρινιστεί αλλά και το όριο στην αξία της κύριας κατοικίας.,Σημειώνεται ότι οι διαπραγματεύσεις με τους θεσμούς για την παράταση στην πλατφόρμα της κύριας κατοικίας αλλά και τον νέο πτωχευτικό κώδικα θα συνεχιστούν μετά τις 22 Απριλίου."
"Την Τετάρτη το ελληνικό δημόσιο άντλησε με τη νέα έκδοση επταετών ομολόγων το ποσό των δύο δισεκατομμυρίων ευρώ με επιτόκιο 2,05% και ανέβασε στα 13,5 δισεκατομμύρια το ποσό που έχει αντλήσει η Ελλάδα από τις αγορές από τον Φεβρουάριο του 2019.,Μετά από αυτή την εξέλιξη, ο Χ. Σταϊκούρας εξέφρασε την ικανοποίηση του, λέγοντας ότι επιβεβαιώνεται η εμπιστοσύνη των αγορών στην κυβέρνηση. «Οι Έλληνες μπορούμε να αισθανόμαστε ικανοποίηση, αφού το κόστος δανεισμού είναι ίσο της αντίστοιχης έκδοσης Ιουλίου του 2019, με πολύ καλύτερο μάλιστα τότε οικονομικό περιβάλλον. Και είναι πολύ χαμηλότερο της αντίστοιχης έκδοσης Φεβρουαρίου του 2018, όταν διαμορφώθηκε στο 3,5%.,Σημειώνω, επιπροσθέτως, την καλή ποιότητα της σημερινής έκδοσης, δεδομένου ότι η πλειοψηφία είναι ξένα χαρτοφυλάκια και θεσμικοί επενδυτές. Με αυτά τα δεδομένα, το οικονομικό και πολιτικό εγχείρημα πέτυχε. Η εμπιστοσύνη των αγορών στην Κυβερνητική πολιτική επιβεβαιώνεται. Η Ελλάδα απέδειξε ότι και μέσα σε αντίξοες συνθήκες, μπορεί να τα καταφέρει».,Ωστόσο, η έκδοση του ομολόγου συμπίπτει , για ύφεση 10% το 2020 από το ΔΝΤ. Σύμφωνα με τις εκτιμήσεις του Ταμείου, για το 2020 στην Ελλάδα  αναμένεται ύφεση τουλάχιστον επιπέδου 10% για το 2020, ενώ αναμένει εκτόξευση της ανεργίας στο 22,3%, η οποία σημειώνεται πως τον Ιανουάριο καταγράφηκε στο 16,4%. Σύμφωνα με τις εκτιμήσεις του ΔΝΤ, η ελληνική οικονομία θα βιώσει τη μεγαλύτερη ύφεση, τη μεγαλύτερη ανεργία, τη μεγαλύτερη επιδείνωση του εμπορικού ισοζυγίου και τις μεγαλύτερες αποπληθωριστικές πιέσεις στην ευρωζώνη.,Την ίδια στιγμή ο οίκος πιστοληπτικής αξιολόγησης Moody’s αναθεώρησε σε σταθερή από θετική την προοπτική για τα τραπεζικά συστήματα της Ελλάδας και της Κύπρου, λόγω της έξαρσης του κορονοϊού. Συγκεκριμένα, για τις ελληνικές τράπεζες ο οίκος αξιολόγησης εκτιμά ότι η κερδοφορία τους θα εξασθενήσει και το πρόβλημα των κόκκινων δανείων θα παραμείνει πολύ μεγάλο.,«Η κερδοφορία του ελληνικού τραπεζικού συστήματος θα εξασθενίσει και τα μη εξυπηρετούμενα ανοίγματά του (NPEs) θα παραμείνουν σε υψηλά επίπεδα και κοντά στο 40% περίπου των δανείων τους στο τέλος του 2019. Τα μέτρα στήριξης της ελληνικής κυβέρνησης περιλαμβάνουν την παροχή πρόσθετης ρευστότητας και διευκολύνσεων για κεφάλαιο κίνησης των επιχειρήσεων, τα οποία θα βοηθήσουν στην επιβράδυνση της δημιουργίας νέων NPEs, όπως θα βοηθήσει και η παράταση των περιόδων αποπληρωμής για τους ευάλωτους πελάτες των τραπεζών. Οι ταξιδιωτικοί περιορισμοί στην Ελλάδα θα πλήξουν ιδιαίτερα τον τουριστικό τομέα, στον οποίο αντιστοιχεί περίπου το 12% του ΑΕΠ της χώρας. Ταυτόχρονα, μία μεγάλη μείωση της εγχώριας ζήτησης θα επιβαρύνει τους κλάδους των μεταφορών και διαχείρισης εφοδιαστικής αλυσίδας, του εμπορίου και της μεταποίησης. Αν και οι τιμές των κατοικιών έχουν αυξηθεί την τελευταία διετία, δεν είναι πιθανή μία σημαντική διόρθωση, δεδομένης της μεγάλης μείωσής τους από το 2010 έως το 2017».,Θολό παραμένει το τοπίο σχετικά με το ταμειακό «μαξιλάρι ασφαλείας», καθώς την Τετάρτη , ανέφεραν πως η κυβέρνηση χρησιμοποιεί από τον Απρίλιο το «μαλακό» μαξιλάρι των ταμειακών διαθεσίμων ύψους 12-14 δισ. ευρώ για την χρηματοδότηση των μέτρων στήριξης των νοικοκυριών και των επιχειρήσεων από τη πανδημία. Παράλληλα, επισήμαναν ότι το ποσό αυτό είναι αρκετό για τη στήριξη των μέτρων έως και τον Ιούλιο.,Ο τομεάρχης Οικονομικών του ΣΥΡΙΖΑ, ,, κατηγόρησε την κυβέρνηση, τονίζοντας ότι «προφανώς σκόπευε να χρησιμοποιήσει τα χρήματα του ελληνικού λαού εν κρυπτώ» και «αναγκάστηκε να αποκαλύψει ότι τα χρησιμοποιεί ήδη πιεζόμενη» από τον ΣΥΡΙΖΑ και την αίτηση κατάθεσης εγγράφων τη Δευτέρα από 63 βουλευτές.,Το πρωί της Πέμπτης ο Άδωνις Γεωργιάδης διέψευσε πως η κυβέρνηση έχει κάνει χρήση του «μαξιλαριού», επισημαίνοντας ότι «καλό είναι, όσο γίνεται να μην το ακουμπήσουμε διότι θα είναι κακό σήμα για τις αγορές». Τη σύγχυση επέτειναν οι δηλώσεις του κυβερνητικού εκπροσώπου, Στέλιου Πέτσα, ο οποίος δήλωσε πως «δεν υπάρχουν μαξιλάρια ή άλλες ορολογίες που μπερδεύουν τους πολίτες. Υπάρχει το ταμείο του κράτους που υπάρχει σήμερα, όπως υπήρχε και χθες, όπως υπάρχει πάντα».,Ο Σ. Πέτσας έκανε λόγο για τρεις ορόφους που απαρτίζουν το ταμείο και το συνολικό ποσό των 36 δισεκατομμυρίων του «μαξιλαριού» ασφαλείας. «Αυτό το ταμείο απαρτίζεται από τρεις διαφορετικούς ορόφους. Ο πρώτος είναι ο όροφος που έχει να κάνει με τα 15,7 δισ. ευρώ τα οποία έχουν χορηγηθεί στη χώρα μας από τη λήξη του τρίτου μνημονίου, δηλαδή από το 2018 και μετά, λόγω της αναξιοπιστίας της τότε κυβέρνησης ώστε να μπορέσει να προσφύγει στις αγορές και να δανειστεί με λογικό επιτόκιο. Ο δεύτερος και ο τρίτος όροφος αποτελούνται από τα υπόλοιπα ποσά που τελικά αθροίζουν ένα ποσό γύρω στα 36 δισεκατομμύρια συνολικά, τα οποία τηρούνται είτε στην Τράπεζα της Ελλάδας στο κοινό κεφάλαιο ή στα τραπεζικά της διαθέσιμα είτε στις εμπορικές τράπεζες και είναι χρήματα φορέων της γενικής κυβέρνησης».,Σημείωσε ότι «τα χρήματα αυτά υπήρχαν πάντα» και χρησιμοποιούνταν και το 2013 και το 2014, αναφέροντας πως «ένα ποσό γύρω στα 10 δισεκατομμύρια εξ αυτών χρησιμοποιούνταν στο τέλος του 2014, γιατί τότε τα επιτόκια της ΕΚΤ είχαν γίνει αρνητικά και επέλεξε η ελληνική κυβέρνηση ένα αμοιβαία επωφελή τρόπο, δηλαδή τα χρήματα αυτά να μεταφερθούν στην Τράπεζα της Ελλάδας, να επενδύονται μέσω repos ώστε η ελληνική κυβέρνηση να έχει ρευστότητα  και οι φορείς της γενικής κυβέρνησης να έχουν ένα έσοδο.,Χτίζοντας πάνω στις θυσίες των Ελλήνων και στην εμπιστοσύνη που έχει αποκατασταθεί για την ελληνική οικονομία έχουμε προσφύγει στις αγορές από τον Ιούλιο του 2019 μέχρι και σήμερα τέσσερις φορές και έχουμε αντλήσει ποσά 8,5 δισ. ευρώ. Αν είχαμε χρησιμοποιήσει χωρίς προσφυγή στις αγορές και χωρίς χρήση των πρωτογενών πλεονασμάτων μας, στην απομείωση του υποτιθέμενου πρώτου ορόφου, τότε αυτό θα είχε χάσει τη σημασία του και δεν θα μπορούσε να αποτελεί μια εγγύηση, που όλοι καταλαβαίνουμε ότι αποτελεί  η ύπαρξη υψηλών αποθεμάτων, υψηλών ταμειακών διαθέσιμων προς τις αγορές ότι η Ελλάδα είναι έτοιμη να αποπληρώσει τις υποχρεώσεις της»., "
"Οι προ ημερών εκτιμήσεις του ΔΝΤ ανέφεραν ότι το 2020 η παγκόσμια οικονομία πρόκειται να σημειώσει τη μεγαλύτερη συρρίκνωση από την οικονομική ύφεση του 1930, υποχωρώντας κατά 3%, λόγω των δρακόντειων μέτρων περιορισμού που έχουν εφαρμοστεί ανά τον κόσμο και έχουν οδηγήσει σε παύση της οικονομικής δραστηριότητας.,Ωστόσο, η Κ. Γκεοργκίεβα δήλωσε σε , πως η εκτίμηση αυτή ενδέχεται να είναι αισιόδοξη σε σχέση με την πραγματικότητα. «Θέλω να σημειώσω ότι αυτή ενδέχεται να είναι πιο αισιόδοξη εικόνα από εκείνη που θα φέρει η πραγματικότητα. Οι επιδημιολόγοι μας βοηθούν να κάνουμε μακροσκοπικές προβλέψεις. Ποτέ στην ιστορία του Ταμείου δεν είχαμε κάτι τέτοιο και αυτό που μας λένε είναι ότι ο νέος κορονοϊός αποτελεί ένα μεγάλο μυστήριο και δεν γνωρίζουμε εάν θα επιστρέψει το 2021», ανέφερε χαρακτηριστικά η επικεφαλής του ΔΝΤ.,Η Γκεοργκίεβα τόνισε πως οι κυβερνήσεις θα πρέπει να ξοδέψουν χρήματα για την καταπολέμηση της πανδημίας αλλά με την προϋπόθεση «να κρατήσουν τις αποδείξεις» για μετά μετά το τέλος της κρίσης, ενώ ανέφερε με νόημα πως το Ταμείο και άλλα οικονομικά ιδρύματα θα αναλάβουν δράση στις χώρες που αδυνατούν να ανταπεξέλθουν με αποτελεσματικότητα.,«Ήρθε η στιγμή οι κυβερνήσεις να ξοδέψουν όσα περισσότερα μπορούν και παραπάνω, αλλά να κρατήσουν τις αποδείξεις. Δεν θέλουμε να χάσουμε την ευθύνη και τη διαφάνεια στη διάρκεια της κρίσης. Κάποιες χώρες, όπως η Βρετανία που στην πραγματικότητα έχει κάνει ήδη πολλά, μπορούν να κάνουν περισσότερα και κάποιες άλλες όχι και εκεί είναι που μπαίνει στο παιχνίδι το ΔΝΤ και άλλοι διεθνείς οικονομικοί οργανισμοί», "
"Το έργο, υλοποιείται στο πλαίσιο του προγράμματος Active citizens fund, με φορέα υλοποίησης τους Γιατρούς του Κόσμου – Ελληνική Αντιπροσωπεία (ΓτΚ Ελλάδας) και εταίρους το Τhe Press Project (TPP) και το GIVMED . Το Έργο είναι διετούς διάρκειας και η υλοποίηση του ξεκίνησε τον Μάρτιο του 2020.,Σκοπός του έργου είναι να συνηγορήσει για την πρόσβαση του συνόλου των πολιτών και ιδιαίτερα των πιο ευάλωτων (π.χ. ηλικιωμένων, προσφύγων, ανέργων, χρόνιων και ψυχιατρικών ασθενών) σε ποιοτικές δωρεάν υπηρεσίες υγείας και σε κατάλληλη φαρμακευτική αγωγή.,Οι στόχοι συμπεριλαμβάνουν την ανάδειξη των πρακτικών ζητημάτων που δυσχεραίνουν την απρόσκοπτη πρόσβαση των πολιτών στην ιατροφαρμακευτική περίθαλψη, την αξιολόγηση του αντίστοιχου νομικού πλαισίου και την διαμόρφωση προτάσεων πολιτικής. Η συμμετοχή μας στην επίτευξη των ανωτέρω στόχων θα επιδιωχθεί με την ανάπτυξη της Ερευνητικής δημοσιογραφίας – Εποπτείας του παρόντος συστήματος υγείας-φαρμάκου,Η συνεργασία των TPP, Γιατρών του Κόσμου και του GIVMED μέσω των προγραμματισμένων δράσεων που συμβάλλουν στην ανάδειξη των προβλημάτων πρόσβασης στη ιατροφαρμακευτική περίθαλψη, του νομικού πλαισίου που τα διέπει και τις δράσεις συνηγορίας αναμένεται να υποστηρίξει το καθολικό ανθρώπινο δικαίωμα στην υγεία.,Το πρόγραμμα Active citizens fund, ύψους € 12εκ, χρηματοδοτείται από την Ισλανδία, το Λιχτενστάιν και τη Νορβηγία και είναι μέρος του χρηματοδοτικού μηχανισμού του Ευρωπαϊκού Οικονομικού Χώρου (ΕΟΧ) περιόδου 2014 – 2021, γνωστού ως EEA Grants. Το πρόγραμμα στοχεύει στην ενδυνάμωση και την ενίσχυση της βιωσιμότητας της κοινωνίας των πολιτών και στην ανάδειξη του ρόλου της στην προαγωγή των δημοκρατικών διαδικασιών, στην ενίσχυση της συμμετοχής των πολιτών στα κοινά και στην προάσπιση των ανθρωπίνων δικαιωμάτων. Τη διαχείριση της επιχορήγησης του προγράμματος Active citizens fund για την Ελλάδα έχουν αναλάβει από κοινού το Ίδρυμα Μποδοσάκη και το Solidarity Now.»”"
"Η διεύθυνση της σελίδας είναι: https://thepressproject.gr/, ,Το ThePressProject (TPP) υποστηρίζει ενεργά την ελεύθερη διακίνηση της πληροφορίας σε ένα υγιές πλαίσιο που θα εξασφαλίζει τη βιωσιμότητα του μέσου και τον σεβασμό στο πνευματικό έργο των συντακτών. Για να το πετύχουμε αυτό –και γνωρίζοντας ότι το μοναδικό οικονομικό asset των διαδικτυακών ΜΜΕ είναι η επισκεψιμότητα- ζητάμε από όσους θέλουν να αξιοποιήσουν την πληροφορία που παράγει η συντακτική ομάδα και οι συνεργαζόμενοι με εμάς αναλυτές, να σεβαστούν τους παρακάτω όρους:,Μπορείτε να χρησιμοποιείτε οποιοδήποτε άρθρο από την πρώτη μέρα δημοσίευσης, αρκεί να εμφανίζεται ,που δεν ξεπερνά το ένα τρίτο και να ακολουθεί σύνδεσμος που θα ανακατευθύνει τον αναγώστη στην ιστοσελίδα μας.,Επιτρέπεται να εισάγετε ολόκληρα τα άρθρα ροής (εκτός δηλαδή από τα άρθρα κατηγορίας Ρεπορτάζ, Άποψη, Special Report) εφόσον έχουν περάσει 3 ημέρες από τη δημοσίευσή τους στο ThePressProject εφόσον υπάρχει ενεργός σύνδεσμος με την πηγή του άρθρου.,Δεν επιτρέπεται η αναπαραγωγή άρθρων που δημοσιεύονται στο ThePressProject μέσω του Network (από συνεργαζόμενα μέσα). Για την αναδημοσίευση αυτών απευθυνθείτε στην πηγή (ενεργή πάντα στο TPP),Δεν επιτρέπεται η αναπαραγωγή ολόκληρων ή τμημάτων βίντεο που παράγει το ThePressProject (εκπομπές, συνεντεύξεις, ρεπορτάζ) χωρίς την άδειά μας. Σε κάθε περίπτωση που θα δοθεί άδεια, στο βίντεο πρέπει να αναφέρεται πηγή με τη διεύθυνση της σελίδας και ο παρουσιαστής να αναφέρει ρητά την πηγή και την ημερομηνία εγγραφής του βίντεο.,Για οποιαδήποτε άλλη χρήση θα πρέπει να έχετε τη σαφή έγκριση του TPP.,Οι φωτογραφίες που δημοσιεύονται στο TPP δεν επιτρέπεται να αναπαράγονται. Το φωτογραφικό μας πρακτορείο είναι το ,. Αν θέλετε μπορείτε να επικοινωνήσετε  απευθείας μαζί τους.,Το ThePressProject επιτρέπει την αναμετάδοση αποσπασμάτων των τηλεοπτικών του εκπομπών που δεν ξεπερνούν τα 3 λεπτά ανά εκπομπή, με υποχρεωτική αναφορά στην πηγή. Για την πλήρη αναμετάδοση του προγράμματος ή εκπομπών σε επίγειους τηλεοπτικούς σταθμούς ή διαδικτυακά ΜΜΕ απαιτείται έγγραφη άδεια του εκδότη., ,Για να διαβάσετε για την πολιτική σχολιασμού στο TPP, μεταβείτε ,., ,Όταν οι επισκέπτες αφήνουν σχόλια στον ιστότοπο, συλλέγουμε τα δεδομένα που εμφανίζονται στη φόρμα σχολίων, όπως επίσης τη διεύθυνση IP του επισκέπτη και τη συμβολοσειρά του χρήστη του προγράμματος περιήγησης, ώστε να βοηθήσουμε στην ανίχνευση ανεπιθύμητων μηνυμάτων.,Μια ανωνυμοποιημένη συμβολοσειρά που δημιουργήθηκε από τη διεύθυνση ηλεκτρονικού ταχυδρομείου σας (επίσης αποκαλούμενη «hash») ενδέχεται να παρασχεθεί στην υπηρεσία Gravatar για να δει αν τη χρησιμοποιείτε. Η πολιτική απορρήτου της υπηρεσίας Gravatar διατίθεται εδώ: https://automattic.com/privacy/. Μετά την έγκριση του σχολίου σας, η εικόνα του προφίλ σας είναι ορατή στο κοινό μέσα στο πλαίσιο του σχολίου σας.,Εάν μεταφορτώνετε εικόνες στον ιστότοπο, θα πρέπει να αποφύγετε τη μεταφόρτωση εικόνων με ενσωματωμένα δεδομένα τοποθεσίας (EXIF GPS). Οι επισκέπτες του ιστότοπου μπορούν να πραγματοποιήσουν λήψη και εξαγωγή οποιωνδήποτε δεδομένων τοποθεσίας από εικόνες στον ιστότοπο.,Αν αφήσετε ένα σχόλιο στον ιστότοπό μας, μπορείτε να επιλέξετε να αποθηκεύσετε το όνομα, τη διεύθυνση ηλεκτρονικού ταχυδρομείου και τον ιστότοπό σας σε cookies. Αυτά είναι για την δική σας ευκολία, έτσι ώστε να μην χρειάζεται να συμπληρώσετε τα στοιχεία σας πάλι όταν αφήσετε ένα άλλο σχόλιο. Αυτά τα cookies θα διαρκέσουν για ένα έτος.,Αν έχετε έναν λογαριασμό και συνδεθείτε στον ιστότοπο, θα δημιουργήσουμε ένα πρόχειρο cookie για να προσδιορίσουμε αν ο πλοηγός δέχεται cookies. Το cookie δεν περιέχει προσωπικές πληροφορίες και διαγράφεται όταν κλείνετε τον πλοηγό σας.,Όταν συνδεθείτε, θα δημιουργήσουμε επίσης διάφορα cookies για να αποθηκεύσετε τις πληροφορίες σύνδεσης και τις επιλογές οθόνης. Τα cookies εισόδου διαρκούν για δύο ημέρες και τα cookie επιλογών οθόνης διαρκούν για ένα χρόνο. Αν επιλέξετε «Να με θυμάσαι», η σύνδεσή σας θα παραμείνει για δύο εβδομάδες. Αν αποσυνδεθείτε από το λογαριασμό σας, τα cookies σύνδεσης θα καταργηθούν.,Εάν επεξεργαστείτε ή δημοσιεύσετε ένα άρθρο, ένα επιπλέον cookie θα αποθηκευτεί στο πρόγραμμα περιήγησης. Αυτό το cookie δεν περιλαμβάνει προσωπικά δεδομένα και υποδεικνύει απλώς το post ID του άρθρου που μόλις επεξεργαστήκατε. Λήγει μετά από 1 ημέρα.,Τα άρθρα σε αυτόν τον ιστότοπο ενδέχεται να περιλαμβάνουν ενσωματωμένο περιεχόμενο (π.χ. βίντεο, εικόνες, άρθρα κ.λπ.). Το ενσωματωμένο περιεχόμενο από άλλους ιστότοπους συμπεριφέρεται με τον ίδιο ακριβώς τρόπο όπως και αν ο επισκέπτης επισκέφθηκε τον άλλο ιστότοπο.,Αυτοί οι ιστότοποι ενδέχεται να συλλέγουν δεδομένα για εσάς, χρησιμοποιούν cookies, ενσωματώνουν επιπλέον παρακολούθηση τρίτου μέρους και να παρακολουθούν την αλληλεπίδρασή σας με αυτό το περιλαμβανόμενο περιεχόμενο, συμπεριλαμβανομένης της ανίχνευσης της αλληλεπίδρασής σας με το περιλαμβανόμενο περιεχόμενο, εάν έχετε λογαριασμό και έχετε συνδεθεί στον συγκεκριμένο ιστότοπο.,Εάν αφήσετε ένα σχόλιο, το σχόλιο και τα μεταδεδομένα του διατηρούνται επ’ αόριστον. Αυτό γίνεται ώστε να μπορούμε να αναγνωρίζουμε και να εγκρίνουμε αυτόματα τα σχόλια που ακολουθούν, αντί να τα κρατάμε σε ουρά συντονισμού.,Για χρήστες που εγγράφονται στον ιστότοπο μας, αποθηκεύουμε επίσης τα προσωπικά δεδομένα που καταχωρούν στο προφίλ χρήστη τους. Όλοι οι χρήστες μπορούν να βλέπουν, να επεξεργάζονται ή να διαγράφουν τα προσωπικά δεδομένα τους ανά πάσα στιγμή (εκτός από το να μπορούν να αλλάξουν το όνομα χρήστη τους). Οι διαχειριστές του παρόντος ιστότοπου μπορεί επίσης να βλέπουν και να επεξεργάζονται αυτές τις πληροφορίες.,Εάν έχετε λογαριασμό σε αυτόν τον ιστότοπο ή έχετε αφήσει σχόλια, μπορείτε να ζητήσετε να λάβετε ένα εξαγόμενο αρχείο των προσωπικών δεδομένων που διατηρούμε για εσάς, συμπεριλαμβανομένων τυχόν δεδομένων που έχετε παράσχει σε εμάς. Μπορείτε επίσης να αιτηθείτε να διαγράψουμε τα προσωπικά δεδομένα που διατηρούμε για εσάς. Αυτό δεν περιλαμβάνει δεδομένα που είμαστε υποχρεωμένοι να τηρούμε για διοικητικούς, νομικούς ή λόγους ασφαλείας.,Τα σχόλια επισκεπτών ενδέχεται να ελέγχονται μέσω ενός αυτοματοποιημένου συστήματος ανεπιθύμητης αλληλογραφίας.,Η χρήση των υπηρεσιών που παρέχονται από το www.thepressproject.gr, συμπεριλαμβανομένης και της παροχής υπηρεσιών online παραγγελίας των προϊόντων του ThePressProject προϋποθέτει τη διασφάλιση της δυνατότητας επικοινωνίας μαζί σας. Συνεπώς, είναι απαραίτητο κατά την εγγραφή σας σε αυτό να δηλώσετε τα αληθή στοιχεία σας που θα σας ζητηθούν όπως π.χ. όνομα, ηλεκτρονική διεύθυνση, ταχυδρομική διεύθυνση, τηλέφωνο. Με την εγγραφή σας στο www.thepressproject.gr και την εισαγωγή των αιτουμένων στοιχείων παρέχετε τη συγκατάθεσή σας για τη συλλογή, χρήση και επεξεργασία των προσωπικών σας δεδομένων που οικειοθελώς εισάγετε για τους σκοπούς που γνωστοποιούνται κατωτέρω.,Το ThePressProject δεσμεύεται για την προστασία των προσωπικών σας δεδομένων και συμφωνεί με τη νέα Ευρωπαϊκή νομοθεσία σχετικά με την Προστασία Προσωπικών Δεδομένων (GDPR),Το ThePressProject συλλέγει και τηρεί αποκλειστικά και μόνο τα προσωπικά δεδομένα που εσείς του γνωστοποιείτε με την εισαγωγή των αιτουμένων πληροφοριών στα αντίστοιχα πεδία ή/ και των απαντήσεών σας ως ανωτέρω αλλά και στο πλαίσιο συγκεκριμένων ενεργειών που διεξάγει Το ThePressProject και οικειοθελώς δύνασθε να συμμετέχετε.,Ο ιστότοπος thepressproject.gr πρέπει να γνωρίζει τα ακόλουθα στοιχεία, για να καταστεί δυνατή η εγγραφή σας και υποβολή ηλεκτρονικής παραγγελίας. Το όνομα σας, τη διεύθυνση σας (σε περίπτωση αποστολής παραγγελίας στη διεύθυνση σας), τη διεύθυνση ηλεκτρονικής αλληλογραφίας (email), ένα τηλέφωνο επικοινωνίας, στοιχεια τιμολόγησης (σε περίπτωση έκδοσης τιμολογίου) και τη διεύθυνση ip που χρησιμοποιείτε κατά τη διάρκεια υποβολής της παραγγελίας σας.,Σκοπός της συλλογής, χρήσης και επεξεργασίας των προσωπικών δεδομένων που δηλώνετε στην εταιρεία, αποτελεί η παροχή των υπηρεσιών και των προϊόντων που αιτείστε μέσω του website, για τη λήψη των οποίων απαιτείται η χρήση ή/ και η επεξεργασία τους π.χ. online παραγγελίες και η πώληση και η προώθηση των προϊόντων και των υπηρεσιών που παρέχονται από το ThePressProject.,Στο πλαίσιο παροχής αυτών των υπηρεσιών και προϊόντων το ThePressProject διατηρεί το δικαίωμα να χρησιμοποιήσει τα στοιχεία επικοινωνίας που έχετε γνωστοποιήσει για την αποστολή ενημερωτικών μηνυμάτων σχετικά με τα προϊόντα και τις υπηρεσίες του καθώς και σχετικών προσφορών ή/ και ανακοινώσεων.,Η αποστολή διαφημιστικών, προωθητικών ή/και ενημερωτικών μηνυμάτων πραγματοποιείται μέσω τρίτου, όπου δεσμεύεται νομικά ως προς την προστασία και τήρηση των προσωπικών δεδομένων.,Σε περίπτωση που δεν επιθυμείτε πλέον να χρησιμοποιούνται τα προσωπικά σας δεδομένα για την αποστολή τέτοιου είδους ενημέρωσης από το ThePressProject, μπορείτε να αποστείλετε ηλεκτρονικό μήνυμα στη διεύθυνση , από την ηλεκτρονική διεύθυνση την οποία έχετε δηλώσει κατά την εγγραφή σας αναφέροντας «ΔΕΝ ΕΠΙΘΥΜΩ ΝΑ ΛΑΜΒΑΝΩ ΕΝΗΜΕΡΩΤΙΚΟ ΥΛΙΚΟ».,Παράλληλα μπορείτε να διαγραφείτε από την υπηρεσία ενημέρωσης και ενημέρωσης προωθητικών ενεργειών ανά πάσα στιγμή επιλέγοντας την επιλογή “Unsubscribe” που υπάρχει στο κάτω μέρος κάθε προωθητικής ή/και διαφημιστικής ενέργειας που διεξάγεται με email ή με από τα αντίστοιχα κανάλια επικοινωνίας.,το ThePressProject αναγνωρίζει τη σημασία του θέματος της ασφαλείας των Προσωπικών Δεδομένων, καθώς και των ηλεκτρονικών συναλλαγών και έχει λάβει όλα τα απαραίτητα μέτρα, με τις πιο σύγχρονες και προηγμένες μεθόδους, ώστε να εξασφαλίζεται η μέγιστη δυνατή ασφάλεια. Όλες οι πληροφορίες, οι οποίες σχετίζονται με τα προσωπικά σας στοιχεία, είναι ασφαλείς και απόρρητες.,Για να εξασφαλίσει την προστασία των προσωπικών σας δεδομένων, το ThePressProject χρησιμοποιεί τεχνολογία SSL (Secure Sockets Layer). Το SSL είναι ο πλέον αξιόπιστος φορέας για την ασφάλεια συναλλαγών μέσω του internet, σε παγκόσμια κλίμακα. Με αυτή την τεχνολογία, κάθε στοιχείο που καταχωρείται στο site μας κρυπτογραφείται προτού αποσταλεί μέσω internet και σε συνέχεια διερευνάται η αυθεντικότητα του μηνύματος και του server.,Τα SSL βγαίνουν σε 2 κλίμακες, 40-bit και 128-bit. Όσο μεγαλύτερη είναι η κλίμακα, τόσο πιο δύσκολο είναι να παραβιαστεί το κωδικοποιημένο μήνυμα. Εμείς χρησιμοποιούμε SSL 128-bit, το οποίο είναι ένα τρισεκατομμύριο φορές δυνατότερο από τα αντίστοιχα των 40-bit.,Επίσης,το ThePressProject διαθέτει ψηφιακό πιστοποιητικό προστασίας από την Cloudflare, μια διεθνώς αναγνωρισμένη ως ηγέτιδα εταιρεία στον τομέα παροχής προστασίας συναλλαγών και δεδομένων μέσω internet.,Η Cloudflare, κάθε φορά που εισέρχεστε σε σελίδα που πρόκειται να γίνει συναλλαγή στοιχείων, παρουσιάζει ένα λουκέτο πάνω αριστερά δίπλα από τη διεύθυνση https://www.thepressproject.gr, που βεβαιώνει ότι τα δεδομένα σας είναι κρυπτογραφημένα και η συναλλαγή σας προστατεύεται.,Τέλος, προσωπική ασφάλεια αποτελεί ο Κωδικός Χρήστη (password) που δίνετε όταν γίνεστε μέλος του www.thepressproject.gr Για να παρουσιάσουμε οποιοδήποτε προσωπικό σας στοιχείο θα πρέπει πρώτα να δοθεί το Όνομα Χρήστη και ο Κωδικός Χρήστη. Για αυτό το λόγο, πρέπει να φυλάτε καλά αυτά τα στοιχεία για να μην κινδυνεύσουν να πέσουν σε χέρια τρίτων. Επίσης συνιστάται η συχνή αλλαγή των προαναφερόμενων στοιχείων.,Όλες οι συναλλαγές που πραγματοποιείτε μέσω του www.thepressproject.gr διέπονται από το Διεθνές και Ευρωπαϊκό δίκαιο, που ρυθμίζει θέματα σχετικά με το ηλεκτρονικό εμπόριο καθώς επίσης και από το Νόμο περί προστασίας των καταναλωτών (Ν. 2251/1994), που ρυθμίζει θέματα σχετικά με τις πωλήσεις προϊόντων και υπηρεσιών από απόσταση.,Τα cookies είναι μικρά αρχεία κειμένου τα οποία αποθηκεύονται στον φυλλομετρητή μας κατά την πλοήγησή μας στο διαδίκτυο.,Τα Cookies σε καμία περίπτωση δεν προκαλούν βλάβες στους ηλεκτρονικούς υπολογιστές των χρηστών ούτε και στα αρχεία που φυλάσσονται σε αυτούς. Οι πληροφορίες που αποθηκεύονται στα cookies χρησιμοποιούνται για σκοπούς αναγνώρισης. Αυτό μας επιτρέπει να λειτουργήσουμε στην Ιστοσελίδα μας κατά τρόπο αποδοτικό την υπηρεσία που προσφέρουμε και να παρακολουθούμε την συμπεριφορά των επισκεπτών του Ιστοτόπου.,Οι πληροφορίες που αποθηκεύονται σε cookies αφορούν τις υπηρεσίες του ThePressProject και χρησιμοποιούνται αποκλειστικά από αυτό.,Σύμφωνα με τη διεθνή νομοθεσία της Ε.Ε. και των Η.Π.Α. έχουν εκδοθεί οδηγίες για τη χρήση τους και την ενημέρωση των χρηστών για κάθε ιστότοπο που τα χρησιμοποιεί. Υπάρχουν προγράμματα που καθαρίζουν τα κακόβουλα cookies, ενώ ο χρήστης δύναται να τα διαγράψει όποτε επιθυμεί από τους φυλλομετρητές ιστοσελίδων που χρησιμοποιεί., , "
"Είπε ο πρωθυπουργός:, Τι ακριβώς καταλάβατε από όσα σας είπαν οι «άνθρωποι της πρώτης γραμμής», κ.πρωθυπουργέ; Γιατί αυτοί δεν ζητούν μερικές «εκατοντάδες κρεβάτια ΜΕΘ». Αυτοί ζητούν χιλιάδες κρεβάτια ΜΕΘ. Και σίγουρα όχι λιγότερες από 3.500 ΜΕΘ. Χιλιάδες, κ.Μητσοτάκη. Γιατί τόσες λείπουν. Χιλιάδες!, Τίνος ακριβώς οι αντιλήψεις «εκσυγχρονίστηκαν» κ.Μητσοτάκη για το δημόσιο σύστημα Υγείας; Γνωρίζετε κάποιον κοντινό σας που να αντιμετώπιζε το σύστημα Υγείας ως πεδίο άσκησης του θεάρεστου έργου των απολύσεων; Ας βοηθήσουμε για την ανάκληση στην μνήμη κάποιων προηγούμενων («εκσυγχρονιστικές» κι αυτές) αντιλήψεων κύριε πρωθυπουργέ:,Είπε ο κ.Μητσοτάκης:, «Ομπρέλα φροντίδας για όλους»(!); Μα τι… κακά λόγια είναι αυτά κύριε πρωθυπουργέ! Μα τι… «αντιδημοκρατικός» οίστρος είναι αυτός! Σε τι κατάλυση των «ατομικών δικαιωμάτων» μας οδηγείτε, κ.Μητσοτάκη; Εκτός αν δεν είστε εσείς αυτός που μας έχει εξηγήσει και αναλύσει ότι , . Δεν ενθυμείστε κ.πρωθυπουργέ; Θα θυμηθείτε:, Μιλάτε για το κράτος, κύριε Μητσοτάκη. Αυτό των «δικών μας παιδιών» (μήπως θυμάστε τον εμπνευστή της φράσης κ.πρωθυπουργέ;)… Το κράτος που είναι «πολύ» όταν πρέπει να στέκεται αρωγός στον αδύναμο, που το ξεπουλάτε για να γίνει «λιγότερο» και που το ενισχύεται (ως γνήσιοι νεοφιλελεύθεροι κρατιστές) όταν ανακεφαλαιοποιεί τράπεζες. Αλλά  τώρα όχι μόνο θέλετε να το εμφανίζετε σαν να έπαψε να λειτουργεί ως «κομματικό φέουδο», αλλά και σαν πεδίο όπου ήρθαν οι «άξιοι» να το υπηρετήσουν. Και από πού προκύπτει η αξιοσύνη τους, κ.πρωθυπουργέ; Μα από τα διδάγματα της πανδημίας. Μάλιστα. Για πέστε μας, λοιπόν, κύριε Μητσοτάκη: Είναι αρκετά… «άξιος» ο  κύριος που δήλωνε με πάθος (και απευθυνόμενος σε γιατρούς)  ότι , Είναι αρκετά «άξιος» ο κύριος που από την θέση του υπουργού Υγείας, μάλιστα, έλεγε  τα κάτωθι: ,Πάλι δεν θυμάστε; Θα θυμηθείτε (πάλι):,Και πάλι :,Είπε ο κ.Μητσοτάκης:,:  Κύριε πρωθυπουργέ από τον Μάρτη του 2017 ο κλάδος των ντελιβεράδων μετράει καμιά 20αριά νεκρούς. Και τους μετράει γιατί το δικό σας κράτος, το κράτος  της «ελεύθερης αγοράς», τους θεωρεί «αόρατους», δεν τους βλέπει. Αλλά απ’ ότι φαίνεται δεν ακούει κιόλας τον θρήνο για τον χαμό τους. Σε ποιόν, λοιπόν, απευθύνεστε, κ.Μητσοτάκη;, Κύριε πρωθυπουργέ, οι υπάλληλοι των σούπερ μάρκετ είναι αυτοί που το δικό σας κράτος έχει εξοπλίσει την «κυρία διευθύντρια» να τους καλεί να κάνουν κωλοτούμπες για 300 ευρώ.  Που τους θέλει είλωτες 7 μέρες τη βδομάδα, από το πρωί μέχρι το βράδυ, και τις Κυριακές.  Η δική σας πολιτική δεν είναι που τους θεωρεί «αόρατους», κύριε Μητσοτάκη; Σε ποιόν, λοιπόν, απευθύνεστε;, Κύριε πρωθυπουργέ, ποιος ακριβώς θεωρεί «αόρατους» τους εργαζόμενους «που κρατούν νύχτα-μέρα τις πόλεις μας καθαρές»; Δεν είστε εσείς κ.Μητσοτάκη και η πολιτική σας που κάθε χρόνο μας λέει ότι όλους αυτούς θα τους στείλετε στην ανεργία γιατί δεν ικανοποιούν τα κριτήρια τα δικά σας και της ΕΕ, διότι τους έχετε βαφτίσει εργαζόμενους που «δεν καλύπτουν» (!!!) πάγιες και διαρκείς ανάγκες; Σε ποιόν, λοιπόν, απευθύνεστε, κ.Μητσοτάκη;,Ποιος τους κάνει «αόρατους» όλους αυτούς, κύριε πρωθυπουργέ; Μήπως τους κάνει «αόρατους» η ίδια πολιτική, που τώρα, εν μέσω πανδημίας, καλεί τα εκατομμύρια των εργαζόμενων να τη βγάλουν με το επίδομα των 533 ευρώ το μήνα, τους υπόλοιπους με το 50% του μισθού τους και τους άνεργους  με… 400 ευρώ (αναφερόμαστε, φυσικά, στους άνεργους που… βλέπετε, γιατί καμιά 800.000 από αυτούς συνεχίζετε να τους θεωρείτε «αόρατους»).,Συνεπώς, συνεχίστε τα διαγγέλματά σας κ.Μητσοτάκη. Πάρτε όσα μαθήματα θέλετε για σας τον ίδιο και τους συνεργάτες σας από την πανδημία. Και θα δούμε, μετά, τι ακριβώς καταλάβατε από το μάθημα. Αν και ήδη οι πάνω από 100.000 απολύσεις, τα (μη) μέτρα για τους εργαζόμενους, η γαλαντομία σας προς εφοπλιστές, εργολάβους και καναλάρχες, η ευγένειά σας προς τραπεζίτες, έχει προσδιορίσει από τώρα και το μετά.,Προς το παρόν, όμως, και ενόψει του επόμενου διαγγέλματος, προσέξτε ιδιαίτερα τούτο: Σε ποιους απευθύνεστε…"
"Στον πρώτο κόσμο λοιπόν, η κατάσταση είναι δύσκολη, αλλά κυριαρχεί και παπαγαλίζεται ανελλιπώς  ένα «νικάμε αδέρφια». Οι αριθμοί των νεκρών είναι χαμηλοί, τα κρούσματα επίσης. Η Ελλάδα είναι ο φάρος του πλανήτη, που κατάφερε να περιορίσει την πανδημία, εκεί που οι άλλοι, συγκεκριμένα οι μεγάλοι της Ευρώπης, υποφέρουν. Τα νούμερα της χώρας παίζουν μονίμως απέναντι σε τρεις συγκεκριμένες χώρες: Ιταλία, Ισπανία (οι χώρες που μαστίζονται περισσότερο, μέχρι να τις περάσουν οι ΗΠΑ), αλλά και την Ολλανδία, λόγω των ομοιοτήτων σε αριθμό πληθυσμού. Οι ύμνοι προς τα κυβερνητικά στελέχη διαδέχονται ο ένας τον άλλον. Ο Κυριάκος Μητσοτάκης είναι ο στρατηγός που οδηγεί τον στρατό του (γιατρούς και νοσηλευτές) στη μάχη. Έτυχε , την περασμένη Τρίτη στον «Ευαγγελισμό» και γενικά, δεν ακούει και πολύ τις ανάγκες τους, αλλά μην μακρηγορούμε, στο κάτω κάτω αυτά δεν μαθαίνονται πολύ, οπότε ξέρουμε ότι τους οδηγεί στη μάχη νικηφόρα.,Παράλληλα, τα ΜΜΕ όταν δεν γράφουν διθυράμβους, δεν τρομοκρατούν με συνεχείς αναφορές σε θανατους και δεν κυνηγούν ανεύθυνους πολίτες για να μας φορτώσουν ατομική ευθύνη, ασχολούνται με το νέο κούρεμα του κυβερνητικού εκπροσώπου, Στέλιου Πέτσα, αλλά και το 24ωρο του Πρωθυπουργού εν μέσω καραντίνας, που έγινε μάλιστα και πρωτοσέλιδο στα κυριακάτικα «Νέα». Είναι ζήτημα χρόνου, όταν η συζήτηση μεταφερθεί στην οικονομία, να διαβάσουμε το πρώτο άρθρο για τον «τσάρο», Χρήστο Σταϊκούρα. Γενικά, παρά τις δυσκολίες της καραντίνας αυτός ο κόσμος είναι όμορφος, αγγελικά πλασμένος.,Ο κόσμος αυτός αυτοεπιβεβαιώνεται με συγκεκριμένα επιχειρήματα. Τις δημοσκοπήσεις που δείχνουν τεράστια υπεροχή της κυβέρνησης, τα ΜΜΕ που επικροτούν και χαϊδεύουν τις κυβερνητικές πρακτικές, κρύβοντας τα κακώς κείμενα, αλλά και τον, σίγουρα υπαρκτό, περιορισμό της πανδημίας και τα όντως καλά ελληνικά νούμερα. Στέκεται επίσης μονίμως στη σωστή κυβερνητική απόφαση να αρχίσουν νωρίς οι περιορισμοί, παρά τις κερκόπορτες και στη σύγκριση με άλλους. Εδώ όμως ξεκινούν τα πρώτα ζητήματα. Εκτός από τη σύγκριση με τις μεγάλες χώρες της Ευρώπης, υπάρχει και η σύγκριση με τις γειτονικές μας χώρες στα Βαλκάνια. Εκεί, οι αριθμοί δεν είναι κολακευτικοί για την Ελλάδα, που έχει παρόμοια ή και χειρότερα αποτελέσματα με Βόρεια Μακεδονία, Αλβανία, Βουλγαρία, όσον αφορά την αναλογία των νεκρών με τον πληθυσμό. Τα μικρότερα αεροδρόμια, οι πιο κλειστές οικονομίες (δεν είχαμε και τουριστική περίοδο), τα λιγότερα ταξίδια των βαλκάνιων θα μπορούσαν να εξηγούν τα νούμερα, σύμφωνα με αυτήν την ανάλυση. Αυτό είναι κάτι για το οποίο ένας μη ειδικός μάλλον δεν μπορεί να εκφέρει άποψη και συμπεράσματα, αλλά νομίζω ότι το να επιμένουμε στη σύγκριση με τις μεγάλες δυνάμεις της Ε.Ε,  ή μόνο  με τη γειτονική μας Ιταλία, είναι μισή αλήθεια.,Κι αφού περάσαμε τα «σύνορα» των δύο κόσμων, πάμε στην σκληρή πραγματικότητα. Εδώ, τα κυβερνητικά δώρα σε διάφορα συμφέροντα δεν σταματούν, παρά την πανδημία και την οικονομικη δυσχέρεια. Φαίνεται μάλιστα, ότι σε συγκεκριμένες περιπτώσεις, ο κορονοϊός είναι είτε η αφορμή, είτε το χαλι κάτω απο το οποίο κρύβονται περίεργες ρυθμίσεις. Για τα 30 εκατ. ευρώ στις ιδιωτικές κλινικές έχουν γραφτεί πολλά, για τα 11 εκατ. ευρώ για τη διαφήμιση του «μένουμε σπίτι» σε ΜΜΕ επίσης (κονδύλι στο οποίο υπάρχει και σοβαρό ζήτημα διαφάνειας, συμφωνεί ή διαφωνεί ο οποιοσδήποτε, πρέπει να γίνει γνωστό ,). Στο TPP κάναμε και το δικό μας βίντεο, καταγράφοντας , χαριστικών ρυθμίσεων και σκανδαλωδών αποφάσεων. Γυρίσαμε , με τα επόμενα. Δεν προλαβαίνουμε να ανασάνουμε κι ετοιμάζουμε καινούριο, αφού αυτή η κυβέρνηση δεν χάνει χρόνο, καταφέρνοντας σε συγκεκριμένες περιπτώσεις να ξεπεράσει τον εαυτό της. Τα 11 εκατ. ευρώ ενημερωτικής καμπάνιας είναι σχεδόν τα μισά από τα 21 εκατ. που χαρίστηκαν για το 2020 (και βλέπουμε) στους καναλάρχες, , για τις άδειες.,Ακολούθησαν τις τελευταίες μέρες πολλά, κάποια μεγάλα και σημαντικά, κάποια μικρά αλλά ενδεικτικά. Για παράδειγμα, έγινε τόση συζήτηση για τους ανοικτούς χώρους και με τα ΜΜΕ να μεγενθύνουν χυδαία τις εικόνες (και μπράβο τους κατά τον Χρυσοχοϊδη), αλλά ένας άνθρωπος έχασε τη ζωή του από τον κορονοϊό, έχοντας αναφέρει στο νοσοκομείο ότι , στην περιοχή της Σίνδου, στη Θεσσαλονίκη. Σύμφωνα με όσα καταγγέλλονται στο εργοστάσιο είχαν αναφερθεί πιθανά κρούσματα, αλλά η λειτουργία συνεχίστηκε κανονικά και με τους εργαζόμενους σε κίνδυνο. Παράλληλα, επιχειρήσεις όπως η Teleperformance και η COSMOTE e-Value λαμβάνουν μέτρα προστασίας μόνο μετά τις επανειλημμένες καταγγελίες εργαζόμενων που υψώνουν το ανάστημά τους και την αρνητική δημοσιότητα, ενώ άλλες, όπως η Eldorado, συνεχίζουν αμέριμνες, αφού κανένας κρατικός φορέας δεν διατάσσει την αναστολή λειτουργίας.,Την ίδια στιγμή, η κυβέρνηση έχει αγνοήσει προκλητικά δύο μεγάλες πιθανές και επικίνδυνες εστίες διάδοσης της ασθένειας. Τους προσφυγικούς καταυλισμούς και τις φυλακές. Στην πρώτη περίπτωση, έγινε το προφανές. Κρούσματα σε Ριτσώνα και Μαλακάσα, στην πρώτη περίπτωση μάλιστα φαίνεται να εντοπίστηκε τυχαία το πρώτο, με την έγκυο γυναίκα που βρέθηκε στο νοσοκομείο. Τώρα καραντίνα και ευχές να μην είναι αργά. Άμεση αποσυμφόρηση των καταυλισμών και καθολική πρόσβαση στην υγεία , ο Παγκόσμιος Οργανισμός Υγείας, ο Διεθνης Οργανισμός Μετανάστευσης και οι αρμόδιες Αρμοστείες του ΟΗΕ.Στη δεύτερη, δεν γνωρίζουμε ακόμα με βεβαιότητα τι έχει συμβεί, αλλά το συμβάν και όσα καταγγέλλονται είναι τραγικά, απάνθρωπα. Στη Θήβα, , με τις καταγγελίες να υποστηρίζουν ότι έφυγε αβοήθητη και με συμπτώματα κορονοϊού, παράλληλα με το σοβαρό νόσημα που είχε. Αποσυμφόρηση των φυλακών ζητούν τεκμηριωμένα τα Δίκτυα των κρατουμένων, φορείς όπως ο Δικηγορικός Σύλλογος Αθήνας, ενώ η Διεθνής Αμνηστία ζητάει μέσα προστασίας, τονίζοντας ότι αυτά , Η κυβέρνηση φαίνεται ότι υπολογίζει πιθανό πολιτικό κόστος από την ακροδεξιά της πτέρυγα, ή τις αναφορές σε «μαζικές αποφυλακίσεις εγκληματιών» και κωφεύει.,Την ίδια ώρα, στην οικονομία: Πάνω από 180.000 επιστήμονες βίωσαν έναν πρωτοφανή εμπαιγμό, στο θέμα των «κουπονιών επιμόρφωσης» των 600 ευρώ, αντί του επιδόματος των 800 ευρώ για ενάμισι μήνα. Η κοροϊδία ξεκίνησε με το διάγγελμα του Πρωθυπουργού στις 19 Μαρτίου και συνεχίστηκε σε διάφορες φάσεις, εν έσω δεσμεύσεων και κυβερνητικών διαρροών. Μάλιστα, το πρόγραμμα «τηλεκατάρτισης» (που φαίνεται να είναι εικονικό, καθώς απλώς τα μαθήματα θα γίνονται διαθέσιμα στο διαδίκτυο) θα έχει και καλή αμοιβή για τους μεσάζοντες, τα Κέντρα Επαγγελματικής Κατάρτισης. 600 ευρώ για τον «ωφελούμενο», περίπου ,. Επίσης, το πρόγραμμα, δεν χρηματοδοτείται από το ΕΣΠΑ, όπως υποστηρίζει η κυβέρνηση, αλλά σύμφωνα με την προκήρυξη, χρηματοδοτείται από εθνικούς πόρους και δύναται να ενταχθεί στο ΕΣΠΑ. Μάλιστα, , και επικαλούνται σχετικά έγγραφα, θα μπορούσε να ενταχθεί στο ΕΣΠΑ το επίδομα των 800 ευρώ, χωρίς χορηγίες σε ιδιωτικά κέντρα.,Παράλληλα, καταλαβαίνουμε ήδη πολύ καλά το πώς οι μεγάλες εταιρείες θα διαχειριστούν την κατάσταση, με το κράτος να είναι σε ρόλο παρατηρητή, Το , είναι ενδεικτικό και οι πρακτικές σίγουρα όχι μεμονωμένο περιστατικό. «Εθελοντική» μείωση μισθού, με τελεσίγραφο μάλιστα λίγων ημερών, μαζικές απολύσεις λόγω «μειωμένης απόδοσης», σε μια εταιρεία – κολοσσό στον τομέα της. Ξέρουμε καλά πώς λειτουργεί το μοντέλο. Συσσώρεσυη υπερκερδών στις καλές εποχές, το βάρος όσο γίνεται περισσότερο στους εργαζόμενους στις δύσκολες στιγμές. Τα ίδια και στο αεροδρόμιο της Αθήνας, με τις πάνω από , του ομίλου Swissport-Skyserve, με καταγγελίες για επί χρόνια στυγνή εκμετάλλευση του προσωπικού. Εκεί πάντως που επεμβαίνει η κυβέρνηση είναι σε περιπτώσεις όπως αυτή της ΒΙΟΜΕ, όπου η ΔΕΗ υπό τη συνοδεία των ΜΑΤ , που παράγει υλικά πρώτης ανάγκης στη σημερινή κατάσταση, όπως αντισηπτικά και καθαριστικά. Παρά το γεγονός ότι οι εργαζόμενοι βρίσκονται σε επαφή με τα αρμόδια Υπουργεία, παρά το γεγονός ότι πρόκειται για μονάδα παραγωγής καθαριστικών, παρά το γεγονός ότι το ζήτημα με τη ΔΕΗ έχει να κάνει με την προηγούμενη κατάσταση και την πτωχευμένη ΦΙΛΚΕΡΑΜ.,Ενώ η πανδημία είναι η καλύτερη αφορμή για να κρύψει εγκληματικές και ιδεοληπτικές κυβερνητικές επιλογές. Ένα από τα πολλά προβλήματα του αντι-Αναπτυξιακού πολυνομοσχεδίου – μαμούθ, που ψηφίστηκε πριν λίγους μήνες, είναι ότι ισοπεδώνει περιβαλλοντικούς και αρχαιολογικούς ελέγχους. Σήμερα καταλάβαμε τι ακριβώς σημαίνει αυτό. Η ανέγερση ενός πολυόροφου ξενοδοχείου στην περιοχή της Ακρόπολης είχε προκαλέσει μεγάλες αντιδράσεις πριν μερικούς μήνες, με το Συμβούλιο της Επικρατείας να ακυρώνει την οικοδομική άδεια, για λόγους προστασίας του Ιερού Βράχου. Αλλά με το νέο καθεστώς, η «επένδυση», σύμφωνα , όχι μόνο συνεχίζεται, αλλά και επιδοτείται κιόλας, με 3,3 εκατομμύρια ευρώ. Mάλιστα, το υπουργείο Περιβάλλοντος έχει στα σκαριά ένα νομοσχέδιο για τον «Εκσυγχρονισμό της Περιβαλλοντικής Νομοθεσίας», που ,, υποβαθμίζει και ελαχιστοποιεί τους όρους προστασίας του φυσικού περιβάλλοντος της χώρας. Ετοιμάζεται μάλιστα να το ψηφίσει εν μέσω της καραντίνας, της υπολειτουργίας της Βουλής και των περιορισμένων ακροάσεων φορέων. Kι αυτά τα περί πρόληψης και προστασίας της δημόσιας Υγείας αμφισβητούνται έντονα στην ήδη επιβαρυμένη ατμόσφαιρα της δυτικής Θεσσαλονίκης, όπου , στην τσιμεντοβιομηχανία ΤΙΤΑΝ, υπόθεση ανάλογη αυτής του Βόλου από την ΑΓΕΤ, που προκαλεί εδώ και χρόνια μαζικές αντιδράσεις πολιτών και ειδικων φορεών στην πόλη.,Ανάπτυξη, όχι αστεία…Αλλά έχει και χειρότερα: Η κυβέρνηση επιθυμεί να ιδιωτικοποιήσει 10 περιφερειακά λιμάνια της χώρας. Μέχρι εδώ, όχι καλά, ωστόσο σε κανονικούς καιρούς θα είχαμε τη συζήτηση περί ξεπουλήματος, επενδύσεων κλπ. Το εξοργιστικό είναι ότι αυτά τα σχέδια συνεχίζονται κανονικά, ενώ η πανδημία του κορονοϊού θα σαρώσει την οικονομία της χώρας. Στις 31 Μαρτίου το ΤΑΙΠΕΔ , (που με πολλά που έχουμε δει μέχρι σήμερα θα είναι ευτυχές να μην έχει κάποια σχέση με τον τελικό αγοραστή), για τα λιμάνια Αλεξανδρούπολης, Ηγουμενίτσας, Ηρακλείου και Βόλου. Και τίθεται το πολύ εύλογο ερώτημα: Με ποιο επιχείρημα θα ξεπουλήσουμε τέτοια περιουσιακά στοιχεία, εν μέσω πρωτοφανούς για δεκαετίες παγκόσμιας ύφεσης, που στην Ελλάδα εκτιμάται μέχρι και σε διψήφια νούμερα. Τι εκτίμηση θα γίνει για την αξία των λιμανιών και με ποια στοιχεία; Του τουρισμού και της κίνησης που θα είναι ανύπαρκτα; Με τι προβλέψεις για το μέλλον, όχι μόνο το 2021, αλλά την επόμενη δεκαετία; Ποια οικονομική θεωρία, ποιο βιβλίο γυμνασίου θεωρεί λογικό ή πρόσφορο κάτι τέτοιο;,Τι σημαίνουν όλα αυτα; Σημαίνουν ότι κάτω από το χαλί των περιορισμένων κρουσμάτων και της καλής πορείας στην πρώτη γραμμή της πανδημίας, η κατάσταση ήδη είναι εφιαλτική σε διάφορους τομείς, οιωνός του τι θα ακολουθήσει. Δώρα σε ημετέρους, χαριστικές ρυθμίσεις, επιδοτήσεις δήθεν «ανάπτυξης», αδιαφορία για συγκεκριμένα κομμάτια του πληθυσμού, κλείσιμο των ματιών στην εργοδοτική αυθαιρεσία, εμπαιγμός επαγγελματιών, ακόμα και της περίφημης «μεσαίας τάξης». Όλα κρυμμένα πίσω από ένα μιντιακό τείχος, που θυμίζει τις πιο ζοφερές μέρες «ενημέρωσης» του 2010 ή του δημοψηφίσματος του 2015. Πίσω από ερωτήματα όπως το αν «ο Κυριάκος Μητσοτάκης είναι ο σύγχρονος Μωυσής» (αγαπημένο Liberal), το πώς κουρεύτηκε ο Στέλιος Πέτσας και το πόσο γόης και κομάντο είναι ο Νίκος Χαρδαλιάς.,Να απαντήσουμε σε όλα αυτά δεν λέω, αλλά να ιεραρχήσουμε τα σημαντικά. Οι επόμενοι μήνες είναι κρίσιμοι, αυτό δεν είναι το κλασικό πλέον κλισέ των δύο εβδομάδων που αναφέρεται κάθε μέρα στις 18:00 για την πανδημία. Η μάχη για τη ζωή δεν θα τελειώσει με την καραντίνα, ούτε μετα φάρμακα, ούτε με τα εμβόλια, ούτε με το τέλος του κορονοϊού. Τα κρούσματα δεν θα περιοριστούν στα νοσοκομεια, ούτε η διασπορά θα είναι απαραίτητα ελεγχόμενη. Τα κάστανα από τη φωτιά δεν θα κληθούν να τα βγάλουν μόνο οι γιατροί και οι νοσηλευτές μας. Το ερώτημα είναι, πώς και σε ποιον κόσμο θέλουμε να τοποθετηθούμε."
"Όπως έχουμε ξαναπεί, συμβαίνει το εξής. Τα μέλη μας αυξάνονται σε μόνιμη βάση, ενώ παράλληλα τα καλέσματά μας για στήριξη ώστε να πραγματοποιούνται αποστολές είναι απολύτως επιτυχημένα, με τα χρήματα να μαζεύονται σε λίγες μέρες. Παράλληλα όμως, μαζί με τις νέες συνδρομές, αυξάνεται μονίμως και ο αριθμός των ανθρώπων που ξεχνούν να ολοκληρώσουν ή να ανανεώσουν τη συνδρομή τους. Πλέον, καθώς εδώ και μήνες έχουμε πολύ ανοδικό ρεύμα σε στήριξη και απήχηση, ο αριθμός αυτός έχει εκτοξευθεί στους 500.,Το νούμερο είναι εξαιρετικά σημαντικό για εμάς. Το ThePressProject βασίζεται στην καθημερινή δουλειά 7 ατόμων και μαζί με αρθρογράφους, σκιτσογράφο, τεχνικό, προγραμματιστή, ο αριθμός ανεβαίνει στους 15-20. Παράλληλα, βασίζεται στην τακτική οικονομική συνεισφορά περίπου 1.500 ανθρώπων, που μαζί με τις πολύ μικρές δωρεές μία στο τόσο ξεπερνούν τους 2.000. Αυτό σημαίνει ότι οι 500 ήδη υπάρχοντες συνδρομητές που μας λείπουν, είναι ένας  αριθμός που μπορεί να ανεβάσει κατά πολύ τον μηνιαίο προϋπολογισμό μας. Δεν χρειάζεται να σας πούμε πόσο σημαντικό είναι αυτό.,Με δεδομένο μάλιστα ότι όλα μας τα έξοδα καλύπτονται κανονικά από τα σημερινά δεδομένα (μισθοί, πάγια ανελαστικά – σέρβερς, λογαριασμοί, ενοίκιο – φορολογικά), κάθε «ξεχασιάρης» ή καινούριος συνδρομητής μας δίνει τη δυνατότητα να αυξήσουμε το δημοσιογραφικό περιεχόμενο του TPP. Δεν είναι υπερβολή πλέον να πούμε ότι αν πατούσαμε ένα κουμπί και μας στήριζε όποιος και όποια θέλει, έχει κάνει τη διαδικασία για να μας στηρίξει, θα βλέπατε μέχρι και διπλάσιο ThePressProject. Κάθε ευρώ που μπαίνει εξάλλου, γυρίζει πίσω στους αναγνώστες μας με δημοσιογραφία.,Παράλληλα, φυσικά, ψάχνουμε και ζητάμε πάντα καινούρια μέλη. Η μόνη περίπτωση να είναι ανεξάρτητη η δημοσιογραφία είναι να χρηματοδοτείται απευθείας από τους πολίτες. Αυτός που ελέγχει τη χρηματοδότηση, ελέγχει και την ενημέρωση, κι αν δεν το κάνεις εσύ, θα το κάνει κάποιος άλλος, με τον οποίον δεν έχετε τα ίδια συμφέροντα.,Η διαδικασία λοιπόν είναι πολύ απλή. , είτε με μηνιαία, είτε με ετήσια εισφορά και μας βοηθάτε να προχωρήσουμε. Αν το έχετε ήδη κάνει, μεριμνήστε ώστε ή να , για την πάγια συνδρομή σας, ,, ή, ,, είτε με νέα εγγραφή, είτε με σύνδεση με τα στοιχεία σας.,Παράλληλα, θυμίζουμε ότι είναι διαθέσιμο πλέον και , μας, , (το αποστέλλουμε ταχυδρομικά και τα έξοδα περιλαμβάνονται στην τιμή), ή για όσους και όσες επιλέγουν το , πληρώνοντας 10 ευρώ για το τρέχον τεύχος. Είναι επομένως, μια καλή ευκαιρία και ,Μην αμελείτε να στηρίζετε το μέσο που εμπιστεύεστε καθημερινά. Μόνο έτσι θα κάνουμε ακόμα περισσότερα., "
"Πάνε πάνω από 20 χρόνια από την εποχή που συνεργάστηκα με τους Γιατρούς χωρίς Σύνορα (ΓΧΣ), τότε για την οργάνωση αποστολής μου σε Αφρικανική χώρα. Όταν πήγα, όπως οι περισσότεροι από μας, πίστευα ότι οι Γιατροί και το λοιπό προσωπικό που μετέχουν δεν πληρώνονται, δε λαμβάνουν κανενός είδους αποζημίωση. Ότι ίσα ίσα τους καλύπτουν τα έξοδά τους. Ότι μαγειρεύουν το φαγητό τους και οδηγούν τα νοσοκομειακά τους οι ίδιοι. Είχα την εικόνα σούπερ ηρώων με μαγικές ιδιότητες που δε χρειάζονταν ύπνο, ξεκούραση, ασφάλεια, προφύλαξη.,Ανακάλυψα ότι είχα πολύ μεγάλο λάθος. Και χάρηκα για αυτό. Γιατί το λάθος μου αφορούσε τις συνθήκες,που εργάζονταν αυτοί οι ωραίοι άνθρωποι που γνώρισα, όσα τους παρέχονταν για να κάνουν σωστά τη δουλειά τους και όσα τους παρέχονταν για να είναι ψυχολογικά και σωματικά υγιείς, όντας μες σε τόσες αντιξοότητες και προερχόμενοι από ανεπτυγμένες χώρες.,Οι γιατροί της ομάδας ΓΧΣ που στήριζε τα στρατόπεδα συγκέντρωσης λιβεριανών προσφύγων στα σύνορα Λιβερίας – Ακτής Ελεφαντοστού έμεναν στο καλύτερο σπίτι που μπορούσες να νοικιάσεις στην περιοχή – περίπου άνετο ελληνικό εξοχικό, χωρίς υπερβολές, αλλά για τα δεδομένα της περιοχής βίλα. Ο καθένας είχε το δωμάτιό του, φυσικά. Υπήρχε μια οικονόμος που φρόντιζε το σπίτι και το φαγητό τους, ώστε οι ίδιοι να μη χρειάζεται να σκεφτούν καθαριότητα, εύρεση τροφής και τα σχετικά. Υπήρχε ένας βοηθός στο σπίτι, άνδρας, για τα κουβαλήματα όλων εκείνων των πακέτων φαρμάκων και υλικών. Και, υπήρχε και ένας σωφέρ: οι γιατροί απαγορεύονταν να οδηγούν οι ίδιοι από όταν η οργάνωση παρατήρησε ότι έχανε πολλά μέλησε τροχαία στους αφρικανικούς δρόμους, και αποφάσισε ότι έπρεπε να υπάρχει ντόπιος έμπειρος οδηγός – έμμισθος φυσικά- που θα αναλάμβανε τις μεταφορές τους και, εν μέρει, την ασφάλειά τους. Υπήρχαν και άλλοι υπάλληλοι της αποστολής, όχι τόσο στενά συνδεδεμένοι με την παροχή υπηρεσιών στα εξ Ευρώπης μέλη της Αποστολής, όμως.,Κάτι ακόμη που με εντυπωσιάσε ήταν η επιμονή των γιατρών στη χρήση μόνο Toyota Landcruiser, τότε. Συζητώντας μαζί τους έμαθα ότι οι κυβερνήσεις της Ευρώπης, και ειδικά των χωρών που δίνουν χρήματα για τη δράση των γιατρών, πίεζαν να προτιμηθούν ευρωπαϊκά αντίστοιχα αυτοκίνητα, αλλά οι ΓΧΣ είχαν απαντήσει ότι «μόνο τα ασφαλέστερα οχήματα» ήταν κατάλληλα και σε αυτά δεν έχει σκόντο. Οπως δεν είχε σκόντο και σε θέματα ψυχικής υγείας: κάθε έξι μήνες στο πεδίο, ήσουν υποχρεωμένος να πάρεις άδεια μηνών και να επιστρέψεις στον τόπο σου.,Κοντολογής, η ασφάλεια των γιατρών, σε κάθε επίπεδο, είναι σημαντική για την οργάνωση,– και πολύ καλώς. Και, βέβαια, οι γιατροί που μετέχουν στις αποστολές λαμβάνουν μια αποζημίωση, μηνιαίως, που είναι χαμηλή για έναν δυτικό γιατρό στον τόπο του, αλλά όχι αμελητέα. Μια μικρή έρευνα στο διαδίκτυο δείχνει ότι η μεικτή μηνιαία αποζημίωση, ο πρώτος μισθός σα να λέμε, ενός αυστραλού ΓΧΣ σήμερα αντιστοιχεί σε 1800 ευρώ – με το βασικό στη χώρα γύρω στα 500 ευρώ- , και αυξήσεις τους δίδονται κάθε χρόνο.,Αν κανείς αποφάσιζε να πάρει αυτά τα στοιχεία που μόλις έγραψα και να τα μετατρέψει σε «κατηγορώ» κατά της οργάνωσης, θα μπορούσε εύκολα να το κάνει. Ειδικά κάποιος απλώς κακοπροαίρετος ή ακόμη και πληρωμένος κονδυλοφόρος θα μπορούσε να μιλήσε για «δήθεν εθελοντές», οι οποίοι «πληρώνονται» και «κυκλοφορούν με σωφέρ» και «έχουν καθαρίστριες και μαγείρισσες» και τα λοιπά… Αποκρύπτοντας τους λόγους για τους οποίους γίνονται όλα αυτά, πολύ εύκολα θα έδινε στον αναγνώστη του την εντύπωση ότι οι ΓΧΣ είναι ψεύτες και υποκριτές – και εδώ μιλώ για μια οργάνωση που, όντας για λίγο στο πεδίο μαζί τους, έμαθα να σέβομαι και να θεωρώ υποχρέωσή μου να βοηθήσω με όποιο τρόπο μπορώ.,Όλα αυτά γράφονται ενώ πριν λίγες ώρες έχει ανακοινωθεί ο θάνατος ενός κουβανού γιατρού στο Ελ Σαλβαδόρ, που έπεσε θύμα της πανδημίας κάνοντας το καθήκον του. Γράφονται ενώ οι κουβανοί γιατροί που προσφέρουν, αγωνίζονται και διδάσκουν ανθρωπιά σε δεκάδες χώρες του πλανήτη δέχονται την επίθεση της Αυτοκρατορίας και όσων την υπηρετούν, για τους γνωστούς λόγους. Γράφονται γιατί πρέπει ίσως να θυμίσουμε ότι οι μισές αλήθειες είναι πολιτικό όπλο του συστήματος και μόνον η ξεκάθαρη αλήθεια είναι επαναστατική.,Δεν θα απαντήσω σε μία προς μία τις μισές αλήθειες που βγαίνουν αυτές τις ημέρες στον Τύπο. Θα καταθέσω όμως κάποια στοιχεία, που θεωρώ ότι θα βοηθήσουν στο διάλογο, αν χρειαστεί να υπερασπιστούμε ακόμη μια φορά το αυτονόητο, τα οποία άντλησα από τις ίδιες πηγές ακριβώς που άντλησαν τις επιλεγμένες δικές τους πληροφορίες οι γράφοντες εναντίον του νησιού και της προσφοράς του.,Η Κούβα ζει υπό το καθεστώς βαρύτατων κυρώσεων δεκαετίες τώρα. Οποιο άρθρο δεν τις αναφέρει και δεν εξηγεί τι σημαίνουν για το σύστημα υγείας είναι, πολύ απλά, κακόβουλο.,Η Κούβα προσφέρει απολύτως δωρεάν – με όλο το κόστος διαμονής, διατροφής, υπηρεσιών- τις υπηρεσίες της σε όσες χώρες πλήττονται και είναι φτωχές, όπως έκανε με το σεισμό στην Αϊτή ή με την επιδημία Έμπολα στην Αφρική. Για να μπορέσει να καλύψει αυτά τα κόστη και, βεβαίως, το κόστος της εκπαίδευσης πολύ περισσότερων γιατρών από ότι η ίδια χρειάζεται, ζητεί μια μικρή σχετικά αποζημίωση από τα κράτη που ζητούν τη βοήθειά της και *μπορούν* να καλύψουν ένα κόστος.,Το κόστος των γιατρών – λχ 3.600 δολάρια ανά γιατρό στη Βραζιλία, τον καιρό που η χώρα αυτή σπαταλούσε δισεκατομμύρια σε Ολυμπιακούς – δεν καλύπτει λοιπόν μόνο την αμοιβή και τα έξοδα διαβίωσης, μετακίνησης και διατροφής των κουβανών γιατρών που υπηρετούν εκεί, αλλά και μέρος των αποστολών σε χώρες που δεν έχουν τη δυνατότητα να προσφέρουν ούτε ένα πιάτο φαγητό στους αλληλέγγυους που καταφθάνουν να βοηθήσουν.,Την ώρα που οργάνωνε αυτές τις αποστολές αλληλεγγύης, η Κούβα είχε να αντιμετωπίσει την, αν μη τι άλλο, πρόστυχη πολιτική των ΗΠΑ, επί Μπους, όταν στήθηκε ειδικό πρόγραμμα για την εξαγορά κουβανών γιατρών σε αποστολές – άδειες εργασίας, διαβατήρια, θέσεις, χρήματα, όλα ήταν στη διάθεσή τους για να προδώσουν την πατρίδα τους και τον όρκο τους. Το πρόγραμμα δεν θεωρήθηκε επιτυχημένο.,Ένα μεγάλο ποσοστό των γιατρών της Κούβας που πάνε σε αποστολές κάνουν με αυτό τον τρόπο το, αντίστοιχο, αγροτικό τους, που είναι τριετές, αμειβόμενοι με ένα ποσό διόλου ευκαταφρόνητο για τα δεδομένα της χώρας, πάντως.,Σε κανένα μέρος του κόσμου οι γιατροί που δρουν στο πεδίο, και μάλιστα σε συνθήκες έκτακτες, δεν είναι ερευνητές. Είναι μάχιμοι γιατροί, άνθρωποι της δράσης. Οι ερευνητές είναι στα ινστιτούτα, στα εργαστήρια και στα πανεπιστήμια. Οπως οι κουβανοί ερευνητές που το 1985 έφτιαξαν το πρώτο εμβόλιο κατά της Μηνιγγίτιδας β’, λόγου χάριν.,Το 2015, το επίπεδο των παροχών υγείας στην Κούβα, σύμφωνα με την Παγκόσμια Τράπεζα, ήταν ακριβώς το ίδιο με το επίπεδο παροχών υγείας της Νέας Ζηλανδίας. Το προσδόκιμο ζωής είναι το υψηλότερο στην περιοχή και σχεδόν το ίδιο με αυτό στις ΗΠΑ.,Μετά την επανάσταση, πάνω από τους μισούς γιατρούς εγκατέλειψαν τη χώρα. Η Κούβα το 1959 είχε λιγότερους από 3.000 γιατρούς. Σήμερα μόνον οι οικογενειακοί γιατροί ξεπερνούν τους 12.000 και μόνον οι (φυσικά δημόσιες) κλινικές για τους εξωτερικούς ασθενείς στο νησί των 11 εκατομμυρίων κατοίκων ξεπερνούν τις 450. Σήμερα, περίπου 11% του ΑΕΠ της χώρας πηγαίνει στην Υγεία.,Ο ιατρικός τουρισμός, σε όλες τις χώρες του κόσμου όπου αναπτύσσεται, έχει και VIP κλινικές και νοσοκομεία διότι πολύ απλά αυτό ζητούν οι επώνυμοι πελάτες. Φυσικά και το επίπεδο και το είδος των υπηρεσιών στις κλινικές αυτές της Κούβας, που απευθύνονται στους ξένους που πάνε για πλαστικές και τα συναφή, δεν πρέπει να δίδονται δωρέαν. Δεν είναι κομμουνισμός να τραβάει τη μούρη της η κάθε αλλοδαπή τηλεπαρουσιάστρια εις βάρος του λαού της Κούβας.,Σύμφωνα με τον Παγκόσμιο Οργανισμό Υγείας (ΠΟΥ), η Κούβα ήταν η πρώτη χώρα στον κόσμο που εξάλειψε τη μετάδοση του HIV και της σύφιλης από τη μητέρα στο έμβρυο.,Αν όπως καταγράφουν στο BBC, το 40% των κουβανών γιατρών δηλώνει ότι κατά τις αποστολές τους ζητήθηκε να παραδώσουν τα διαβατήριά τους, καλό θα ήταν αυτό να ελεγχθεί με αντιστοιχία των κρατών στα οποία έδρασαν, διότι, όπως όλοι όσοι έχουμε κάνει ρεπορτάζ σε διάφορες χώρες του εξωτερικού ξέρουμε, πολλές από αυτές *απαιτούν* να παραδώσεις το διαβατήριό σου όταν μπεις στη χώρα, και το παραλαμβάνεις όταν είναι να βγεις. Χωρίς αυτό το στοιχείο, η συγκεκριμένη δημοσκόπηση είναι διάτρητη.,Τέλος, καλό θα ήταν να αφήνουμε τη δημοσιογραφία στους δημοσιογράφους. Λέω…"
"Ο κ. Τσίπρας είπε ότι θα ζητηθούν εξηγήσεις και για την ενίσχυση στους νέους επιστήμονες με το voucher των 600 ευρώ μέσω κατάρτισης καθώς όπως είπε με την επιλογή της κυβέρνησης χρηματοδοτούνται με 80 εκατομμύρια οι ιδιοκτήτες ΚΕΚ. “Είναι αδιανόητη η επιλογή να πάρουν τα χρήματα με την διαδικασία των voucher που είναι μειωτική για τους επιστήμονες. Θα μπορούσαν τα χρήματα να πάνε στους επιστήμονες και όχι να δωθούν 80 εκατομμύρια στους ιδιοκτήτες ΚΕΚ. Το θέμα θα τεθεί και θα ζητήσουμε απαντήσεις”, ανέφερε χαρακτηριστικά.,Στην δημοκρατία οι κυβερνήσεις δεν είναι ανεξέλεγκτες είπε ο κ. Τσίπρας και κατηγόρησε τον πρωθυπουργό ότι δεν δίνει εξηγήσεις στην Βουλή και δεν συγκάλεσε το Συμβούλιο Πολιτικών αρχηγών.,Ερωτηθείς για τις πληροφορίες ότι η κυβέρνηση ήδη έχει κάνει χρήση από τις αρχές Απριλίου του μαξιλαριού που άφησε ο ΣΥΡΙΖΑ είπε: “Σε ποιο μαξιλάρι αναφέρονται; Στο μαξιλάρι που λέγανε ότι είναι αχρείαστο; σε εκείνο που έλεγε ο κ. Σκυλακάκης στην Βουλή ότι είναι η μεγαλύτερη γκάφα στην ιστορία της οικονομικής επιστήμης; Ή για εκείνο που όταν ζητήσαμε να αξιοποιηθεί για την αντιμετώπιση της παρούσας κρίσης μας κατηγόρησε ο πρωθυπουργός ότι πλειοδοτούμε σε παροχές;”. Ακολούθως είπε ότι “άκουσα με επιφύλαξη τις διαρροές γιατί ξέρω ότι το μαξιλάρι μας προσφέρει την δυνατότητα να σταθούμε όρθιοι…Αν δεν υπήρχε μπορεί να είχαμε χρεοκοπήσει και να μη το ξέραμε”.,Εξήγησε ότι ο ΣΥΡΙΖΑ δεν διαφωνεί με την χρησιμοποίηση του μαξιλαριού, αλλά με την αδιαφάνεια με τη οποία χρησιμοποιεί τα χρήματα η κυβέρνηση.,Ο κ. Τσίπρας επανέφερε την πρότασή του για εμπροσθοβαρή αξιοποίηση του μαξιλαριού για την στήριξη της ελληνικής οικονομίας και πρόσθεσε ότι αν δεν χρησιμοποιηθεί τώρα σε τρεις μήνες οι ανάγκες θα είναι πολύ μεγαλύτερες και τότε δεν θα αρκεί. Είπε χαρακτηριστικά: “Η κυβέρνηση αρνείται να συζητήσει τις αναγκαίες παρεμβάσεις ώστε η ελληνική κοινωνία και οικονομία να σταθεί όρθια…Γιατί η κυβέρνηση δεν χρησιμοποιεί το μαξιλάρι για να στηρίξει τους εργαζόμενους και τις επιχειρήσεις; Αν δεν το κάνει άμεσα τότε μπορεί το σενάριο του ΔΝΤ για 10% ύφεση να είναι η θετική προοπτική…Η λογική της εμπροσθοβαρούς στήριξης της ελληνικής οικονομίας έχει να κάνει με την ανάγκη να μην οδηγηθούμε σε μία βαθιά ύφεση γιατί τότε οι ανάγκες χρηματοδότησης θα είναι διπλάσιες και τριπλάσιες”. Αναφέρθηκε στη πρόταση του ΣΥΡΙΖΑ για στήριξη της οικονομίας με 24 δισ. λέγοντας ότι “Μιλήσαμε για ένα πρόγραμμα 14 δισ. δημοσιονικής επέκτασης και τα υπόλοιπα σε ενισχύσεις. Αν όμως δεν κάνουμε τις παρεμβάσεις τώρα, αργότερα θα βρεθούμε μπροστά σε χιλιάδες λουκέτα, σε αύξηση της ανεργίας και σε μία ύφεση αντίστοιχη των πρώτων μνημονιακών ετών…Η κυβέρνηση δεν έχει το δικαίωμα να αγνοεί τις παρεμβάσεις μας και να μη δίνει λογαριασμό για το πώς και πότε χρησιμοποιεί τα χρήματα”. Απευθυνόμενος προς τον πρωθυπουργό είπε: “Που είναι τα 14 δισ. για τα οποία μίλησε στο διάγγελμά του; Μέχρι στιγμής έχει δώσει δύο δισ. και άλλα δύο δισ. έχει δρομολογήσει, λείπουν άλλα 10 δισ.”. Είπε ακόμη ότι “αν στόχος του κ. Μητσοτάκη είναι να αδρανήσει τώρα για να μας βάλλει σε νέα μνημόνια προκειμένου να προχωρήσει σε πλήρη απορρύθμιση της αγοράς εργασίας, θα πρέπει να ξέρει ότι θα βρει απέναντί του όχι μόνο την αντιπολίτευση αλλά το σύνολο του ελληνικού λαού”.,Εγκάλεσε όμως τον πρωθυπουργό και γιατί δεν απαντά στους αξιωματούχους των Βρυξελλών που επιμένουν τους πλειστηριασμούς πρώτης κατοικίας από το τέλος Απριλίου, με κίνδυνο να μείνουν εκτός σπιτιού άνθρωποι που τους ζητούν λόγω κορονοϊού να μένουν μέσα.,Σε ερώτηση για το πώς αποτιμά τη μέχρι στιγμής αντιμετώπιση της κρίσης από την κυβέρνηση είπε: “Αν κριθεί κανείς από τα αποτελέσματα πρέπει να πούμε ότι στη Ελλάδα βρισκόμαστε λίγο κάτω από το μέσο όρο όσον αφορά τους θανάτους. Αυτό οφείλεται σε πολλούς παράγοντες, ένας από αυτούς είναι ότι σχετικά έγκαιρα πήραμε μέτρα”. Απέδωσε δε τα εύσημα στον Ηλία Μόσιαλο που εγκαίρως προειδοποίησε και τον πρωθυπουργό. Επίσης ανέφερε ότι “Είχαμε την τύχη να έχουμε δίπλα μας την Ιταλία. Επιπλέον η επιδημία χτύπησε την χώρα σε μία περίοδο που δεν υπήρχαν έντονες μετακινήσεις όπως πχ το καλοκαίρι…Κατατασσόμαστε στις χώρες της Βαλκανικής όσον αφορά τους θανάτους και όχι στις χώρες της Δυτικής Ευρώπης. Αυτοί είναι οι παράγοντες που οδήγησαν στο να έχουμε μικρό αριθμό θανάτων συγκριτικά με άλλες χώρες…Είμαστε σε καλύτερο σημείο, ωστόσο η μάχη είναι μπροστά μας, δεν έχει τελειώσει ακόμη. Όσο δεν έχει ανακαλυφθεί το εμβόλιο ή η θεραπεία θα πρέπει να είμαστε σε εγρήγορση”.,Σε ερώτηση για το πώς κρίνει την δύσκολη απόφαση του πρωθυπουργού είπε ότι “Δεν είναι μία απόφαση την οποία την παίρνεις μόνος σου, είναι μία απόφαση που την πήρανε όλες οι κυβερνήσεις στον κόσμο…Η απόφαση για το κλείσιμο των σχολείων πχ ελήφθη λίγο μετά από την Ιταλία και μαζί με τις άλλες χώρες των Βαλκανίων. Καλό είναι να μην προσπαθούμε να δημιουργήσουμε εντυπώσεις και γι αυτό εμείς δεν ασκήσαμε κριτική σε λάθη και παραλείψεις, αλλά και η κυβέρνηση να μη προβάλλει ότι είναι η καλύτερη του κόσμου”. Έφερε δε σαν παράδειγμα ότι και Αλβανία έχει 25 μόνο θανάτους.,Σε ερώτηση ότι τα μέτρα της κυβέρνησης έχουν απόδοχή από το 80% της κοινωνίας με βάση τις μετρήσεις, απάντησε ότι ένας από τους λόγους είναι ” γιατί εμείς δεν πήγαμε κόντρα στην κοινή λογική που επέβαλε την λήψη των μέτρων”. Πρόσθεσε ότι “Αυτό όμως είναι γενικότερο φαινόμενο που παρουσιάζεται σε όλο τον κόσμο. Είναι το φαινόμενο όπου σε περιόδους κρίσης, αυτοί που είναι στην κυβέρνηση έχουν την στήριξη και σωστά έχουν την στήριξη, της κοινωνίας. Ακόμη και ο πρόεδρος Τράμπ που είχε λάθος αντιμετώπιση στην αρχή, αύξησε τα ποσοστά του. Ο πρόεδρος Μακρόν πέτυχε τη μεγαλύτερη αποδοχή της θητείας του και στη Γερμανία τα δύο κόμματα που συγκυβερνούν αύξησαν την αποδοχή τους…Την ώρα της κρίσης που το μυαλό μας είναι στην σωτηρία ανθρώπινων ζωών είναι λάθος να μετράει η κυβέρνηση και ο πρωθυπουργός πολιτικά κέρδη και οφέλη και στο τέλος θα του βγει μπούμερανγκ”.,Σε ερώτηση για το αν βλέπει πρόσθεση προσφυγής στις κάλπες από την πλευρά της κυβέρνησης, επανέλαβε ότι “μου είναι αδιανόητο αυτή την ώρα που δεν ξέρουμε τι μας ξημερώνει και ακόμη μετράμε νεκρούς να σκεφτόμαστε εκλογές. Φαίνεται ότι στον κ. Μητσοτάκη δεν είναι αδιανόητο, δεν μίλησε στο διάγγελμά του ως ηγέτης μίας χώρας που βρίσκεται σε μία κρίση αλλά σαν πολιτευτής. Η στάση του δεν ήταν στάση ευθύνης αλλά αυταρέσκειας και αλαζονείας…Ο κ. Μητσοτάκης είτε δεν ξέρει τι έρχεται και ζει σε ροζ συννεφάκι είτε έχει καταλάβει και σχεδιάζει να δραπετεύσει μέσω των εκλογών…Ο κ. Μητσοτάκης μίλησε για μεγάλη ύφεση το 2020 και εκρηκτική το 2021 όταν το ΔΝΤ λέει ότι θα έχουμε μείωση 10% το 2020 και το μισό ποσοστό μόνο ανάκαμψη το 2021…Το μήνυμά του ήταν και εξοργιστικό για τον επιπλέον λόγο ότι μας είπε πως σε 30 ημέρες υγειονομικής κρίσης έγιναν όσο δεν έγιναν σε δεκαετίες”.,Σε ερώτηση για το αν μετά από μία ενδεχόμενη εκλογική ήττα “Θα ξεμπερδέψει ο Μητσοτάκης με τον Τσίπρα;”, απάντησε ότι “είναι αστείο να μην σκέφτεται ο κ. Μητσοτάκης πώς θα ξεμπερδέψει από τον κορονοϊό και να σκέπτεται πώς θα ξεμπερδέψει από τον Τσίπρα”. Ωστόσο πρόσθεσε “δεν είναι εύκολο για τον κ. Μητσοτάκη να ξεμπερδέψει με την αριστερά, με τον ΣΥΡΙΖΑ με την προοδευτική παράταξη του τόπου, παρά τις εντυπώσεις, με την πρωτοφανή στήριξη των ΜΜΕ ότι είναι ο απόλυτος κυρίαρχος του πολιτικού παιχνιδιού…Οι ιδέες που εκπροσωπεί αμφισβητούνται από την πραγματικότητα”."
